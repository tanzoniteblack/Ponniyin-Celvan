<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
ஆறாம் அத்தியாயம்
</td><td>Chapter 6
</td></tr>

<tr><td>
நடுநிசிக் கூட்டம்
</td><td>Midnight Meeting
</td></tr>

<tr><td>
குரவைக் கூத்துக்கும் வெறியாட்டுக்கும் பின்னர், வந்திருந்த விருந்தினருக்குப் பெருந்தர விருந்து நடைபெற்றது. வல்லவரையனுக்கு விருந்து ருசிக்கவில்லை. அவன் உடம்பு களைத்திருந்தது; உள்ளம் கலங்கியிருந்தது. ஆயினும் அவன் பக்கத்திலிருந்த அவனுடைய நண்பன் கந்தமாறன் அங்கிருந்த மற்ற விருந்தாளிகள் யார் யார் என்பதைப் பெருமிதத்துடன் எடுத்துக் கூறினான்.
</td><td>After the gypsy dance and the oracle dance, there was a lavish feast for the guests. Vallavarayan Vandiya Devan could not enjoy the banquet. His body was tired and his mind was agitated. His friend Kandamaran, seated next to him, pointed out the several dignitaries with pride.
</td></tr>

<tr><td>
பழுவேட்டரையரையும், சம்புவரையரையும் தவிர அங்கே மழபாடித் தென்னவன் மழவரையர் வந்திருந்தார்; குன்றத்தூர்ப் பெருநிலக்கிழார் வந்திருந்தார்; மும்முடிப் பல்லவரையர் வந்திருந்தார். தான்தொங்கிக் கலிங்கராயர், வணங்காமுடி முனையரையர், தேவசேநாதிபதிப் பூவரையர், அஞ்சாத சிங்கமுத்தரையர், இரட்டைக் குடை ராஜாளியார், கொல்லிமலைப் பெருநில வேளார் முதலியோரை இன்னின்னார் என்று கந்தமாறன் தன் நண்பனுடைய காதோடு சொல்லிப் பிறர் அறியாதபடி சுட்டிக்காட்டித் தெரியப்படுத்தினான்.
</td><td>Besides Lord Pazluvoor and Lord Sambuvaraya, there was Thennavan Mazlava-raya Lord of Mazlapadi Mazluvoor; The Elder and largest land-holder of Kunratoor had come; then there was triple-crowned Pallava-raya. The Lords Thanthongi Kalinga-raya, Vanangamudi Munai-raya, Deva-senapati Poova-raya; that fearless lion, Lord Muthu-raya, double-canopied Raajali, and the chief land-holder of Kolli Hills -- all these men were there at the banquet. Kandamaran whispered their names into Vandiya Devan's ears and pointed them out discretely.
</td></tr>

<tr><td>
இந்த பிரமுகர்கள் சாமான்யப்பட்டவர்கள் அல்ல; எளிதாக ஒருங்கு சேர்த்துக் காணக்கூடியவர்களுமல்ல. அநேகமாக ஒவ்வொருவரும் குறுநில மன்னர்கள்; அல்லது குறுநில மன்னருக்குரிய மரியாதையைத் தங்கள் வீரச் செயல்களினால் அடைந்தவர்கள். ராஜா அல்லது அரசர் என்பது மருவி அக்காலத்தில் அரையர் என்று வழங்கி வந்தது.
</td><td>These dignitaries were not ordinary men; nor was it common to see them all assembled together in one place like this. Each of them was a territorial chieftain; or they had earned the distinction of territorial chieftains because of their bravery. In those days, the title araya or raya which was derived from the sanskrit word raja or Tamil word arasa (meaning king) denoted nobility or royalty.
</td></tr>

<tr><td>
சிற்றரசர்களுக்கும், சிற்றரசர்களுக்குச் சமமான சிறப்பு வாய்ந்தவர்களுக்கும் அரையர் என்ற பட்டப் பெயர் சேர்த்து வழங்கப்பட்டது. அவரவர்களுடைய ஊரை மட்டும் கூறி அரையர் என்று சேர்த்துச் சொல்லும் மரபும் இருந்தது.
</td><td>Territorial chieftains and noblemen of equal rank were entitled to add the suffix rayan or arayan to their names. They were also called by the name of their town with the added title. (In fact our hero Vandiya Devan bore the name Vallava-rayan because he was born in the noble family of Vallam.)
</td></tr>

<tr><td>
அந்த நாளில் சிற்றரசர்கள் என்றால் பிறப்பினால் மட்டும் 'அரசர்' பட்டம் பெற்று அரண்மனைச் சுகபோகங்களில் திளைத்து வாழ்ந்திருப்பவர்கள் அல்ல. போர்க்களத்தில் முன்னணியில் நின்று போரிடச் சித்தமாயுள்ள வீராதி வீரர்கள் தாம் தங்கள் அரசுரிமையை நீடித்துக் காப்பாற்றிக் கொள்ள முடியும். எனவே ஒவ்வொருவரும் பற்பல போர்க்களங்களில் போரிட்டுப் புகழுடன் காயங்களையும் அடைந்தவர்களாகவே இருப்பார்கள். இன்று அத்தனை பேரும் பழையாறைச் சுந்தரசோழ சக்கரவர்த்தியின் ஆட்சிக்கடங்கித் தத்தம் எல்லைக்குள் அதிகாரம் செலுத்தி வந்தார்கள். சிலர் சோழப் பேரரசில் பெருந்தரத்து அரசாங்க அதிகாரிகளாகவும் பதவி வகித்து வந்தார்கள்.
</td><td>But, these chieftains did not bear their titles merely because of their noble birth and thereby enjoy the comforts and indulgence of palace life. Only those men who were able-bodied and brave enough to enter the battle-field could safeguard their titles and territories. Therefore, each of these men had not only participated in several campaigns but they also bore the wounds of such warfare on their bodies. Now, all these men governed their territories or kingdoms under the suzerainty of Emperor Sundara Chozla of Pazlayarai. Many of them were important officials of the Chozla government.
</td></tr>

<tr><td>
இவ்வளவு முக்கியமான சோழ சாம்ராஜ்யப் பிரமுகர்கள் எல்லாரையும் ஓரிடத்தில் பார்த்தது பற்றி வல்லவரையன் நியாயமாக உவகை கொண்டிருக்க வேண்டும். ஆயினும் அவனுடைய உள்ளத்தில் உவகை ஏற்படவில்லை.
</td><td>Normally, Vandiya Devan would have felt immense elation at having seen all these noblemen in the same place. However, he felt no joy about it.
</td></tr>

<tr><td>
"இவ்வளவு பேரும் எதற்காக இங்கே கூடியிருக்கிறார்கள்?" என்ற எண்ணம் அவனுக்கு அடிக்கடி தோன்றியது. ஏதேதோ தௌிவில்லாத ஐயங்கள் அவன் உள்ளத்தில் தோன்றி அலைத்தன.
</td><td>Why have all these men gathered together here? The question occurred to him again and again. All sorts of garbled doubts filled his mind.
</td></tr>

<tr><td>
மனத்தில் இத்தகைய குழப்பத்துடனேயே வல்லவரையன் தனக்கென்று கந்தமாறன் சித்தப்படுத்திக் கொடுத்திருந்த தனி இடத்தில் படுக்கச் சென்றான். விருந்தினர் பலர் வந்திருந்தபடியால் வல்லவரையனுக்கு அம்மாபெரும் மாளிகையின் மேல்மாடத்தில் ஒரு மூலையிலிருந்த திறந்த மண்டபமே படுப்பதற்குக் கிடைத்தது.
</td><td>With his mind filled with such confusion, he sought his bed in the isolated spot readied by Kandamaran for him. Because the palace was hosting several important dignitaries, a tiny, covered terrace was allotted to him as a bed-chamber.
</td></tr>

<tr><td>
"நீ மிகவும் களைத்திருக்கிறாய்; ஆகையினால் நிம்மதியாகப் படுத்துத் தூங்கு. மற்ற விருந்தாளிகளைக் கவனித்துவிட்டு நான் உன் பக்கமே வந்து படுத்துக்கொள்கிறேன்" என்று கந்தமாறன் சொல்லி விட்டுப் போனான்.
</td><td>"You seem to be very tired. Lie down and sleep well. I will take care of the other guests and later come to sleep in this terrace itself," said Kandamaran before going away.
</td></tr>

<tr><td>
படுத்தவுடனே வந்தியத்தேவனுடைய கண்களைச் சுழற்றிக் கொண்டு வந்தது. மிக விரைவில் நித்திரா தேவி அவனை ஆட்கொண்டாள். ஆனாலும் என்ன பயன்? மனம் என்பது ஒன்று இருக்கிறதே, அதை நித்திரா தேவியினால் கூடக் கட்டுக்குள் வைக்க முடிவதில்லை. உடல் அசைவற்றுக் கிடந்தாலும், கண்கள் மூடியிருந்தாலும், மனத்தின் ஆழத்தில் பதிந்து கிடக்கும் எண்ணங்கள் கனவாகப் பரிணமிக்கின்றன. பொருளில்லாத, அறிவுக்குப் பொருத்தமில்லாத, பற்பல நிகழ்ச்சிகளும் அனுபவங்களும் அந்தக் கனவு லோகத்தில் ஏற்படுகின்றன.
</td><td>As soon as he lay down, sleep swirled into Vandiya Devan's eyes. Nitra Devi, the Goddess of Sleep took hold of him completely. But what use? There is Mind which cannot be conquered even by the Goddess of Sleep! Even though his body remained still and his eyes stayed tightly shut, thoughts buried deep in the mind blossomed into dreams. Several meaningless incidents, happenings beyond reason took place in that dream world.
</td></tr>

<tr><td>
எங்கேயோ வெகு தூரத்திலிருந்து ஒரு நரி ஊளையிடும் சப்தம் கேட்டது. ஒரு நரி, பத்து நரியாகி, நூறு நரியாகி, ஏகமாக ஊளையிட்டன! ஊளையிட்டுக் கொண்டே வந்தியத்தேவனை நெருங்கி, நெருங்கி நெருங்கி வந்தன. காரிருளில் அந்த நரிகளின் கண்கள் சிறிய சிறிய நெருப்புத் தணல்களைப் போல் ஜொலித்துக் கொண்டு அவனை அணுகி வந்தன. மறுபக்கம் திரும்பி ஓடித் தப்பிக்கலாம் என்று வந்தியத்தேவன் பார்த்தான். அவன் பார்த்த மறுதிசையில் பத்து, நூறு, ஆயிரம் நாய்கள் ஒரே மந்தையாகக் குரைத்துக் கொண்டு பாய்ந்து ஓடி வந்தன. அந்த வேட்டை நாய்களின் கண்கள் அனல் பொறிகளைப் போல் ஜொலித்தன.
</td><td>Somewhere in the distance a lone wolf howled. One wolf became ten wolves; hundred wolves; they all howled together. While howling they came nearer and nearer and nearer. In that pitch darkness their eyes burned like tiny embers. They came closer and closer. Vandiya Devan tried to turn around and run away to escape. But, on the other side there were tens, hundreds, no thousands of dogs -- barking loudly, rushing towards him. The eyes of those hunting dogs glowed like embers.
</td></tr>

<tr><td>
நரிகளுக்கும் வேட்டை நாய்களுக்கும் நடுவில் அகப்பட்டுக் கொண்டால் தன்னுடைய கதி என்னவாகும் என்று எண்ணி வந்தியத்தேவன் நடுநடுங்கினான். நல்ல வேளை, எதிரே ஒரு கோயில் தெரிந்தது. ஓட்டமாக ஓடித் திறந்திருந்த கோயிலுக்குள் புகுந்து வாசற்கதவையும் தாளிட்டான். திரும்பிப் பார்த்தால், அது காளி கோயில் என்பது தெரிந்தது. அகோரமாக வாயைத் திறந்து கொண்டிருந்த காளிமாதாவின் சிலைக்குப் பின்னாலிருந்து பூசாரி ஒருவன் வௌிக்கிளம்பி வந்தான். அவன் கையில் ஒரு பயங்கரமான வெட்டரிவாள் இருந்தது. "வந்தாயா? வா!" என்று சொல்லிக் கொண்டு பூசாரி அருகில் நெருங்கி, நெருங்கி, நெருங்கி வந்தான்.
</td><td>What will happen to me if I am caught in between these mad dogs and wolves? thought Vandiya Devan and shivered. Luckily there was a temple right in front. He ran into the temple and pulled the door shut, bolting it hurriedly. When he looked around it seemed to be a temple of the Mother Goddess. A statue of Kali stood there with a horrible face and tongue hanging out. A priest rose from behind the statue. He held a terrible machete in his hands. "Oh! You have come," he said as he came closer and closer.
</td></tr>

<tr><td>
"நீ பிறந்த அரச குலத்தின் வரலாறு என்ன? எத்தனை ஆண்டுகளாக உன் குலத்தினர் அரசு புரிகின்றனர்? உண்மையைச் சொல்" என்று பூசாரி கேட்டான்.
</td><td>"What is the history of your noble family? For how many generations have your clansmen ruled their kingdom? Tell the truth!" said the priest.
</td></tr>

<tr><td>
"வாணர்குலத்து வல்லவரையர் முந்நூறு ஆண்டுகள் அரசு புரிந்தவர்; என் தந்தையின் காலத்தில் வைதும்பராயர்களால் அரசை இழந்தோம்" என்றான் வந்தியத்தேவன்.
</td><td>"The Vallava Rayas of the Vaanar family had ruled for three hundred years. During my father's times we lost all our lands to the Vaithumba kings," replied Vandiya Devan.
</td></tr>

<tr><td>
"அப்படியானால், நீ தகுந்த பலி அல்ல! ஓடிப் போ!" என்றான் பூசாரி.
</td><td>"Then you are not the right sacrifice. Run away," said the priest with disgust.
</td></tr>

<tr><td>
திடீரென்று காளிமாதாவின் இடத்தில் கண்ணபெருமாள் காட்சி அளித்தான். கண்ணன் சந்நிதியில் இரண்டு பெண்கள் கையில் பூமாலையுடன் ஆண்டாள் பாசுரம் பாடிக் கொண்டு வந்து நடனம் ஆடினார்கள். இதை வல்லவரையன் பார்த்துப் பரவசமடைந்திருக்கையில், அவனுக்குப் பின்புறத்தில், "கண்டோம், கண்டோம், கண்டோம், கண்ணுக்கினியன கண்டோம்" என்ற பாடலைக் கேட்டுத் திரும்பிப் பார்த்தான். பாடியவன் ஆழ்வார்க்கடியான் நம்பிதான். இல்லை! ஆழ்வார்க்கடியானுடைய தலை பாடியது! அந்தத் தலை மட்டும் பலி பீடத்தில் வைக்கப்பட்டிருந்தது!
</td><td>Suddenly Kali turned into a statue of Krishna! Two delightful maidens came in, singing the psalms of Saint Andal and danced with abandon in front of the statue. While he was enchanted with these sights, he heard the song "We saw, we saw, we saw things pleasing to the eye," behind him. Turning around he saw Azlvar-adiyan Nambi. Yes it was him singing. Oh no. Not him; it was just his head that sang. The severed head was placed on the sacrificial alter!
</td></tr>

<tr><td>
இந்தக் காட்சியைப் பார்க்கச் சகிக்காமல் வல்லவரையன் திரும்பினான்; தூணில் முட்டிக் கொண்டான். கனவு கலைந்தது; கண்கள் திறந்தன. ஆனால் கனவையும் நனவையும் ஒன்றாய்ப் பிணைத்த ஒரு காட்சியை அவன் காண நேர்ந்தது.
</td><td>Unable to bear this sight, Vandiya Devan turned away. Upon turning, he banged his head upon the pillar. The dream melted away. Eyes opened. But he saw a sight that seemed to mix reality with dreams.
</td></tr>

<tr><td>
அவன் படுத்திருந்த இடத்துக்கு நேர் எதிர்ப்புறத்தில் கடம்பூர் மாளிகைச் சுற்று மதிலின் மேலே ஒரு தலை தெரிந்தது. அது, அந்த ஆழ்வார்க்கடியான் நம்பியின் தலை தான். இந்தத் தடவை அது கனவல்ல, வெறும் பிரமையும் அல்லவென்பது நிச்சயம். ஏனெனில், எத்தனை நேரம் பார்த்தாலும் அந்தத் தலை அங்கேயே இருந்தது. அது வெறும் தலை மட்டுமல்ல, தலைக்குப் பின்னாலே உடம்பு இருக்கிறது என்பதையும் எளிதில் ஊகிக்கக்கூடியதாயிருந்தது. ஏனெனில், ஆழ்வார்க்கடியானுடைய கைகள் அந்த மதில் ஓரத்தின் விளிம்பைப் பிடித்துக் கொண்டிருந்தன. அதோடு, அவன் வெகு கவனமாக மதிலுக்குக் கீழே உட்புறத்தை உற்று நோக்கிக் கொண்டிருந்தான். அவன் அவ்வளவு கவனமாக அங்கே என்னத்தைப் பார்க்கிறான்!...
</td><td>In a spot directly in front of his terrace, he could see the fortress walls of Kadamboor palace; he could see a head on top of these walls. It was the head of that very same Azlvar-adiyan Nambi. This time he realized that it was neither a dream nor a hallucination. Because, however long he stared at it, the head remained there. It was not merely a head, there was a body behind it. He could easily detect both hands of Azlvar-adiyan holding on to the wall. In addition, the fellow was staring rather intensely at something below, inside the wall.
</td></tr>

<tr><td>
இதில் ஏதோ வஞ்சகச் சூழ்ச்சி இருக்கவே வேண்டும். ஆழ்வார்க்கடியான் நல்ல நோக்கத்துடன் அங்கு வந்திருக்க முடியாது. ஏதோ துஷ்ட நோக்கத்துடன் தீய செயல் புரிவதற்கே வந்திருக்கிறான். அவன் அவ்விதம் தீச்செயல் புரியாமல் தடுப்பது கந்தமாறனின் உயிர் நண்பனாகிய தன் கடமையல்லவா? தனக்கு அன்புடன் ஒரு வேளை அன்னம் அளித்தவர்களின் வீட்டுக்கு நேரக்கூடிய தீங்கைத் தடுக்காமல் தான் சும்மா படுத்துக் கொண்டிருப்பதா?
</td><td>What is he looking at so earnestly, inside there? ... There is some kind of deception and intrigue in this. Azlvar-adiyan could not have come here with good intentions. He must have come here with vile plans to perform some evil deed. Is it not my duty, being Kandamaran's dearest friend, to stop this wickedness? How can I sleep in idleness without guarding the house of these folks who have fed and housed me tonight?
</td></tr>

<tr><td>
வல்லவரையன் துள்ளி எழுந்தான். பக்கத்தில் கழற்றி வைத்திருந்த உறையுடன் சேர்ந்த கத்தியை எடுத்து இடுப்பில் செருகிக் கொண்டான். ஆழ்வார்க்கடியானுடைய தலை காணப்பட்ட திக்கை நோக்கி நடந்தான்.
</td><td>Vallavarayan jumped up. He picked up a knife in its sheath lying on his side and stuck it in his waist-band. He walked towards the direction in which he saw Nambi's head.
</td></tr>

<tr><td>
மாளிகை மேல்மாடத்தில் ஒரு மூலையிலிருந்த மண்டபத்தில் அல்லவா வல்லவரையன் படுத்திருந்தான்? அங்கிருந்து புறப்பட்டு மதில் சுவரை நோக்கி நடந்த போது, மேல்மாடத்தை அலங்கரித்த மண்டபச் சிகரங்கள், மேடைகள், விமான ஸ்தூபிகள், தூண்கள் ஆகியவற்றைக் கடந்தும், தாண்டியும், சுற்றி வளைத்தும் நடக்க வேண்டியதாயிருந்தது. சற்று தூரம் அவ்விதம் நடந்த பிறகு, திடீரென்று எங்கிருந்தோ பேச்சுக் குரல் வந்ததைக் கேட்டு, வல்லவரையன் தயங்கி நின்றான். அங்கிருந்த ஒரு தூணைப் பிடித்துக் கொண்டு, தூணின் மறைவில் நின்றபடி எட்டிப் பார்த்தான்.
</td><td>Remember, he was sleeping in a corner of the upper terrace? From there as he walked towards the outer walls of the palace, he had to go around several turrets, pillars and decorative rooftops. After walking on for a while he suddenly heard the sound of voices talking somewhere nearby. He hesitated. Hiding himself behind a pillar he peeped down below.
</td></tr>

<tr><td>
கீழே குறுகலான முற்றம் ஒன்றில், மூன்று பக்கமும் நெடுஞ் சுவர்கள் சூழ்ந்திருந்த இடத்தில் பத்துப் பன்னிரண்டு பேர் உட்கார்ந்திருந்தார்கள். பாதி மதியின் வௌிச்சத்தை நெடுஞ் சுவர்கள் மறைத்தன. ஆனால் ஒரு சுவரில் பதித்திருந்த இரும்பு அகல் விளக்கில் எரிந்த தீபம் கொஞ்சம் வௌிச்சம் தந்தது.
</td><td>In a narrow courtyard enclosed by tall walls he saw about ten or twelve men seated comfortably. The towering walls hid the rising moonlight. However, an iron oil-lamp buried in the wall gave some light.
</td></tr>

<tr><td>
அங்கிருந்தவர்கள் அத்தனை பேரும் அன்று இரவு விருந்தின் போது அவன் பார்த்த பிரமுகர்கள்தான்; சிற்றரசர்களும் சோழ சாம்ராஜ்ய அதிகாரிகளுந்தான்.
</td><td>All the men seated there were the dignitaries he had met at the banquet earlier; the chieftains and elder officials of the Chozla Empire.
</td></tr>

<tr><td>
அவர்கள் ஏதோ மிக முக்கியமான விஷயத்தைப் பற்றிக் கலந்தாலோசிக்கவே நள்ளிரவு நேரத்தில் அங்கே கூடியிருக்க வேண்டும். அவர்கள் என்ன செய்கிறார்கள், என்ன பேசுகிறார்கள் என்பதைத் தான் ஆழ்வார்க்கடியான் மதில் சுவர் மீதிலிருந்து அவ்வளவுக் கூர்மையாக கவனித்து கொண்டு வருகிறான். ஆழ்வார்க்கடியான் மிகப் பொல்லாத கெட்டிக்காரன் என்பதில் ஐயமில்லை. அவன் இருக்குமிடத்திலிருந்து கீழே கூடிப் பேசுகிறவர்களை ஒருவாறு பார்க்க முடியும்; அவர்களுடைய பேச்சை நன்றாய்க் கேட்க முடியும். ஆனால் கீழேயுள்ளவர்கள் ஆழ்வார்க்கடியானைப் பார்க்க முடியாது.அந்த இடத்தில் மாளிகைச் சுவர்களும் மதில் சுவர்களும் அவ்வாறு அமைந்திருந்தன. அத்தகைய இடத்தை ஆழ்வார்க்கடியான் எப்படியோ கண்டுபிடித்துக் கொண்டு வந்திருக்கிறான்!
</td><td>They must have gathered in this midnight conference to discuss some important matter. Azlvar-adiyan must be trying to spy upon what they were saying and doing, by hanging on the outer walls. There is no doubt about the fact that Azlvar-adiyan is a very shrewd and clever fellow. From where he was positioned on the wall, Azlvar-adiyan could more or less see all the men seated in conference below. He could hear their talk very well. But the men seated there could not see Azlvar-adiyan. The courtyard and palace wall were situated in that fashion! Somehow, the fellow had chanced upon such a perfect spot.
</td></tr>

<tr><td>
கெட்டிக்காரன் தான்; சந்தேகமில்லை. ஆனால் அவனுடைய கெட்டிக்காரத்தனமெல்லாம் இந்த வாணர்குலத்து வந்தியத்தேவனிடம் பலிக்காது! அந்த வேஷதாரி வைஷ்ணவனைக் கைப்பிடியாகப் பிடித்துக் கொண்டு வந்து... ஆனால் அப்படி அவனைப் பிடிப்பதாயிருந்தால், கீழே கூடியுள்ளவர்களுடைய கவனத்தைக் கவராமல் அவன் உள்ள மதில் சுவரை அணுக முடியாது. அப்படி அவர்கள் பார்க்கும்படி தான் நடந்து போவதில் ஏதேனும் அபாயம் இருக்கலாம்.
</td><td>Capable fellow. No doubt! But all his cleverness will not work with this Vandiya Devan of the Vaanar clan. Somehow, I must get hold of that masquerading Vaishnava fanatic .... but if I am to catch him, I cannot do so without attracting the attention of the men assembled below. I have to cross the courtyard before I can reach those walls. There may be some danger in crossing the courtyard in full view of those men.
</td></tr>

<tr><td>
"இன்றைக்கு நாள் பார்த்து இவன் இங்கே வந்திருக்க வேண்டியதில்லை!" என்று சம்புவரையர் கூறியது அவன் நினைவுக்கு வந்தது.
</td><td>He recalled the words of Sambuvaraya saying "He need not have come here, today of all days."
</td></tr>

<tr><td>
இவர்கள் எல்லோரும் ஏதோ முக்கிய காரியமாகக் கலந்தாலோசிப்பதற்காக இங்கே வந்திருக்கிறார்கள்.அவர்களுடைய யோசனையைப் பற்றிப் பிறர் அறிந்து கொள்வதில் அவர்களுக்கு விருப்பமில்லையென்பது தௌிவு. அப்படியிருக்கும்போது தன்னைத் திடீரென்று அவர்கள் பார்த்தால், தன் பேரில் சந்தேகப்பட்டு விடலாம் அல்லவா? ஆழ்வார்க்கடியானைப் பற்றி அவர்களுக்குத் தான் சொல்வதற்குள் அவன் மதில் சுவரிலிருந்து வௌிப்புறம் குதித்து ஓடிவிடுவான். ஆகையால் தன் பேரில் சந்தேகம் ஏற்படுவது தான் மிச்சமாகும். "படுத்திருந்தவன் இங்கு எதற்காக வந்தாய்?" என்றால் என்ன விடை சொல்லுவது? கந்தமாறனின் நிலைமையை சங்கடத்துக்கு உள்ளாக்குவதாகவே முடியும். ஆகா! அதோ கந்தமாறன் இந்தக் கூட்டத்தின் ஒரு பக்கத்தில் உட்கார்ந்திருக்கிறான். அவனும் இந்தக் கூட்டத்தாரின் ஆலோசனையில் கலந்து கொண்டிருக்கிறான் போலும்! காலையில் கந்தமாறனைக் கேட்டால், எல்லாம் தெரிந்துவிடுகிறது.
</td><td>These men are gathered here to discuss something important. It is clear that they do not want anyone to know what their discussions are about. In such a situation if they suddenly see me, they will start suspecting me. By the time I explain about Azlvar-adiyan he would have jumped off the wall and escaped. All that will remain is the doubt about me. If they ask, "Why did you, who were supposed to be sleeping, come here?" what can I reply? I will definitely put Kandamaran in a delicate position. There! Even Kandamaran is part of this meeting; he is seated at the back. If I ask him in the morning I can know all.
</td></tr>

<tr><td>
அச்சமயம் அக்கூட்டத்தாருக்குப் பக்கத்தில் வைக்கப்பட்டிருந்த மூடுபல்லக்கு வந்தியத்தேவனுடைய கவனத்தைக் கவர்ந்தது. ஆ! இந்தப் பல்லக்கு பழுவேட்டரையருடன் அவருடைய யானையைத் தொடர்ந்து வந்த பல்லக்கு அல்லவா? அதற்குள்ளேயிருந்த பெண், ஒரு கணம் திரையை நீக்கி வௌியே பார்த்த பெண், இப்போது இந்த மாளிகையில் எந்தப் பகுதியில் இருக்கிறாளோ? அந்தப்புரத்துக்குக் கூட அவளை இந்தக் கிழவர் அனுப்பவில்லையாமே? கொஞ்சம் வயதானவர்கள் இளம் பெண்களை மணந்து கொண்டாலே இந்தச் சங்கடந்தான். சந்தேகம் அவர்கள் பிராணனை வாங்குகிறது. ஒரு நிமிஷம் கூடத் தங்களுடைய இளம் மனைவியை விட்டுப் பிரிந்திருக்க அவர்களுக்கு மனம் வருவதில்லை. ஒருவேளை, இப்போது கூட இந்தப் பல்லக்கிலேயே பழுவேட்டரையருடைய இளம் மனைவி இருக்கிறாளோ, என்னமோ? ஆகா! இந்த வீராதி வீரரின் தலைவிதியைப் பார்! இந்த வயதில் ஓர் இளம்பெண்ணிடம் அகப்பட்டுக் கொண்டு அவளுக்கு அடிமையாகித் தவிக்கிறார்! அப்படியொன்றும் அவள் ரதியோ, மேனகையோ, ரம்பையோ
</td><td>As these thoughts ran through his mind, Vandiya Devan saw a covered palanquin resting in one corner of the courtyard below him. Is this not the same palanquin that came behind Lord Pazluvoor and his elephant? That lady who was in it, who parted the curtains to peep outside, I wonder where she is now. I believe the old man did not even send her to the women's apartments. This is the predicament if somewhat older men marry very young girls. Suspicion drains their very life. They cannot bear to be parted from their young wives even for one moment! Perhaps even now, Pazluvoor's Young-Queen is in this palanquin! Gosh! Look at the fate of this great warrior! At this age, he is enslaved by a slip of a girl and is on tender-hooks. She is not all that great a Rathi, Menaka or Ramba (heavenly beauties).
</td></tr>

<tr><td>
இல்லை! வந்தியத்தேவன் ஒரு கணம் அவளைப் பார்த்தபோது ஏற்பட்ட அருவருப்பு உணர்ச்சியை அவன் மறக்கவில்லை. அத்தகையவளிடம் இந்த வீரப் பழுவேட்டரையருக்கு என்ன மோகமோ தெரியவில்லை. அதைவிட அதிசயமானது ஆழ்வார்க்கடியானது பைத்தியம். இந்தப் பல்லக்கு இங்கே வைக்கப்பட்டிருப்பதினாலேதான் அவனும் சுவர் மேல் காத்திருக்கிறான் போலும்! ஆனால் அவனுக்கும் அவளுக்கும் என்ன உறவோ என்னமோ, நமக்கு என்ன தெரியும்? அவள் ஒருவேளை அவனுடைய சகோதரியாயிருக்கலாம் அல்லது காதலியாகவும் இருக்கலாம். பழுவேட்டரையர் பலவந்தமாக அவளைக் கவர்ந்து கொண்டு போயிருக்கலாம்! அவ்வாறு அவர் செய்யக்கூடியவர் தான். அதனால் அவளைப் பார்த்துப் பேச ஒரு சந்தர்ப்பத்தை ஆழ்வார்க்கடியான் எதிர்பார்த்து இப்படியெல்லாம் அலைகிறான் போலும்! இதைப் பற்றி நமக்கு என்ன வந்தது? பேசாமல் போய்ப் படுத்துத் தூங்கலாம்.
</td><td>No, Vandiya Devan had not forgotten the feeling of distaste which he experienced when he had seen her by the roadside. I wonder what this brave Lord Pazluvoor sees in her? More surprising is this Azlvar-adiyan's madness. Maybe he is waiting on that wall because this palanquin is here. What is the relationship between him and her? How can I know? Perhaps she is his sister; or maybe his sweetheart. Maybe Lord Pazluvoor forcefully abducted her. He is capable of doing such things. Maybe this fellow is wandering around trying to find an opportunity to meet her and talk to her. Why should I bother about all this. Let me go back to sleep, thought Vandiya Devan.
</td></tr>

<tr><td>
இப்படி அந்த இளைஞன் முடிவு செய்த சமயத்தில், கீழே நடந்த பேச்சில் தன்னுடைய பெயர் அடிபடுவதைக் கேட்டான். உடனே சற்றுக் கூர்ந்து கவனிக்கத் தொடங்கினான்.
</td><td>Just as he made this decision he heard his name being uttered down below. Immediately he began to listen with some interest.
</td></tr>

<tr><td>
"உம்முடைய குமாரனுடைய சிநேகிதன் என்று ஒரு பிள்ளை வந்திருந்தானே? அவன் எங்கே படுத்திருக்கிறான்? நம்முடைய பேச்சு எதுவும் அவனுடைய காதில் விழுந்து விடக் கூடாது. அவன் வடதிசை மாதண்ட நாயகரின் கீழ் பணி செய்யும் ஆள் என்பது நினைவிருக்க வேண்டும். நம்முடைய திட்டம் உறுதிப்பட்டு நிறைவேறும் காலம் வருவதற்குள் வேறு யாருக்கும் இதைப் பற்றித் தெரியக் கூடாது. அந்தப் பிள்ளைக்கு ஏதாவது கொஞ்சம் தகவல் தெரிந்துவிட்டது என்ற சந்தேகமிருந்தால் கூட அவனை இந்தக் கோட்டையிலிருந்து வௌியே அனுப்பக் கூடாது. ஒரேயடியாக அவனை வேலை தீர்த்து விடுவது உசிதமாயிருக்கும்..."
</td><td>"That fellow who came in saying that he was a friend of your son? Where is he sleeping? He should not hear anything that we utter here. Remember that he serves the Commander-in-Chief of the Northern Armies. Till all our plans are complete and the time for action arrives, no one should know about our plans. Even if there is the slightest suspicion that this fellow knows something, he must not be let outside this fortress. In fact it would be better to put a complete end to his activities ..."
</td></tr>

<tr><td>
இதைக் கேட்ட வந்தியத்தேவனுக்கு எப்படி இருந்திருக்குமென்று நேயர்களே ஊகித்துக் கொள்ளலாம். ஆனாலும் அந்த இடத்தை விட்டு அவன் நகரவில்லை. அவர்களுடைய பேச்சை முழுதும் கேட்டேவிடுவது என்று உறுதிசெய்து கொண்டான்.
</td><td>Our readers can guess how Vandiya Devan felt upon hearing these words. But he did not move away from the spot. He made up his mind to listen to all their talk.
</td></tr>

<tr><td>
வடதிசை மாதண்ட நாயகர் யார்? சுந்தரசோழ சக்கரவர்த்தியின் மூத்த குமாரர். அடுத்தபடி சோழ சிம்மாசனம் ஏறவேண்டிய பட்டத்து இளவரசர். அவரிடம் தான் வேலை பார்ப்பதில் இவர்களுக்கு என்ன ஆட்சேபம்? அவருக்குத் தெரியக்கூடாத விஷயம் இவர்கள் என்ன பேசப் போகிறார்கள் ?
</td><td>Who was the Northern Commander-in-Chief? It was none other than the eldest son of Emperor Sundara Chozla. None other than the Crown Prince, next in line for the throne. Why should these fellows object to my serving that Prince? What is it that they are planning that must be kept secret from the Prince?'
</td></tr>

<tr><td>
அச்சமயம் கந்தமாறன் தன் சிநேகிதனுக்குப் பரிந்து பேசியது வல்லவரையனின் காதில் விழுந்தது.
</td><td>At that moment Kandamaran intervened for his friend:
</td></tr>

<tr><td>
"மேல்மாடத்து மூலை மண்டபத்தில் வந்தியத்தேவன் படுத்து நிம்மதியாகத் தூங்கிக் கொண்டிருக்கிறான். இந்தக் கூட்டத்தின் பேச்சு அவன் காதில் விழப் போவதில்லை. தனக்குச் சம்பந்தமில்லாத காரியத்தில் அவன் தலையிடுகிறவனும் அல்ல. அப்படியே அவன் ஏதாவது தெரிந்து கொண்டாலும், அதனால் உங்கள் யோசனைக்குப் பாதகம் ஒன்றும் நேராது; அதற்கு நான் பொறுப்பு!" என்றான் கந்தமாறன்.
</td><td>"Vandiya Devan is sleeping peacefully in the corner terrace. He cannot hear the discussions in this meeting. He will not interfere in things that do not concern him. Even if he hears something he will not hinder your plans in any way. I will be responsible for that."
</td></tr>

<tr><td>
"உனக்கு அவனிடம் அவ்வளவு நம்பிக்கை இருப்பது குறித்து எனக்கும் மகிழ்ச்சிதான். ஆனால் எங்களில் யாருக்கும் அவனை முன்பின் தெரியாது; ஆகையினால்தான் எச்சரிக்கை செய்தேன்.நாம் இப்போது பேசப் போகிறதோ, ஒரு பெரிய சாம்ராஜ்யத்தின் உரிமை பற்றிய விஷயம். அஜாக்கிரதை காரணமாக ஒரு வார்த்தை வௌியில் போனாலும் அதனால் பயங்கரமான விபரீதங்கள் ஏற்படலாம். இது உங்கள் எல்லாருக்குமே நினைவிருக்க வேண்டும்!" என்றார் பழுவேட்டரையர்.

</td><td>"I am happy that you trust him so much. But none of us know of him or his credentials. That is why I warned you. What we are going to discuss now is about the rights of succession to a large empire. Even if one whisper gets out because of carelessness it may lead to severe consequences. All of you must remember this," said Lord Pazluvoor.

</td></tr>
</table></body></html>