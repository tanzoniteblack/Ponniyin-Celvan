<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
34. லதா மண்டபம்
</td><td>Chapter 34 -- Garden Gazebo
</td></tr>

<tr><td>
அடர்ந்த மாந்தோப்புக்கிடையே சென்ற ஒற்றையடிப் பாதையின் வழியாக அம் மங்கை விடுவிடுவென்று நடந்து செல்ல, வந்தியத்தேவனும் விரைவாகத் தொடர்ந்து சென்றான். மரஞ்செடிகளின் மீது மோதிக் கொள்ளாமல் அந்த இருளில் நடந்து செல்லுவது கஷ்டமாகத்தான் இருந்தது. ஒரு சமயம் இவன் மரத்தில் மோதிக் கொள்ளப் பார்த்துத் தயங்கி நின்றபோது, அந்த மங்கை திரும்பிப் பார்த்து, "ஏன் நிற்கிறாய்? வழி மறந்து போய் விட்டதா? நீதான் இருட்டில் கண் தெரிகிற மனிதன் ஆயிற்றே!" என்றாள்.
</td><td>The maiden walked briskly down the garden trail winding through a thick grove of mango trees. Vandiya Devan followed as quickly as he could. It was quite difficult to walk in that darkness without running into some bush or creeper. Once, when he hesitated, almost colliding against a flowering bush, the girl looked back to ask, "Why do you stop? Have you forgotten the way? Are you not the fellow who can see in darkness?"
</td></tr>

<tr><td>
அதற்குப் பதிலாக வந்தியத்தேவன் உதட்டில் விரலை வைத்து முன்னால் அவள் சொன்னது போல் "உஷ்!" என்றான். அதே நேரத்தில் மதில் சுவருக்கு வெளியே ஏதோ சப்தம் கேட்டது. மனித நடமாட்டம் போலத் தொனித்தது. பிறகு இருவரும் நடந்தார்கள். கொஞ்ச தூரம் போனதும் வல்லவரையன் இலேசாகச் சிரித்தான். அந்த மங்கை திரும்பிப் பார்த்து, "என்னத்தைக் கண்டு சிரிக்கிறாய்?" என்றாள்.
</td><td>In reply, Vandiya Devan imitated her earlier action and placed his finger upon his lips saying, "Ushh!" They could now hear some noises outside the garden wall and they could hear the presence of some men. They walked on further. Vandiya Devan laughed lightly when they had gone some distance. The girl looked back and asked, "What did you see, to laugh at?"
</td></tr>

<tr><td>
     "கண்டு சிரிக்கவில்லை; கேட்டுச் சிரிக்கிறேன்!" என்றான்.
</td><td>"I didn't see anything -- to laugh at. I heard and laughed."
</td></tr>

<tr><td>
     "அப்படியென்றால்?..."
</td><td>"What do you mean?"
</td></tr>

<tr><td>
     "என்னைத் தேடி வந்தவர்களின் காலடிச் சத்தத்தைச் சற்று முன் நீ கேட்கவில்லையா? அவர்கள் ஏமாந்து போனதை எண்ணிச் சிரிக்கிறேன்!"
</td><td>"Did you not hear the footsteps of the men who came in search of me? I laughed thinking of them being fooled."
</td></tr>

<tr><td>
     அவள் சிறிது பயத்துடன், "உன்னை யாராவது தேடி வருகிறார்களா, என்ன? எதற்காக?" என்றாள்.
</td><td>She now asked with some fear, "What? Is someone looking for you? Why?"
</td></tr>

<tr><td>
     "இல்லாவிட்டால் எதற்காக இந்தக் குருட்டு இருட்டில் மதில் சுவரில் வந்து மோதிக் கொண்டு உட்கார்ந்திருக்க வேண்டும்?"
</td><td>"Otherwise why should I be sitting in this pitch darkness, leaning against the wall?"
</td></tr>

<tr><td>
     அச்சமயம் காற்றின் அசைவில் மரக்கிளைகள் விலகி நிலாக் கதிர் ஒன்று வந்தியத்தேவனுடைய முகத்தின் மீது விழுந்தது.
</td><td>The breeze parted the upper branches to throw a moonbeam on Vandiya Devan's face.
</td></tr>

<tr><td>
     அந்தப் பெண் சற்று வியப்புடனும் திகைப்புடனும் அவனைப் பார்த்தாள்.
</td><td>The girl now looked at him with some surprise and incredulity.
</td></tr>

<tr><td>
     "என்ன பார்க்கிறாய்?" என்று கேட்டான்.
</td><td>"What are you staring at?" asked Vandiya Devan.
</td></tr>

<tr><td>
     "நீ, நீதானா என்று பார்த்தேன்!"
</td><td>"I wondered if you were you!"
</td></tr>

<tr><td>
     "நான், நான் இல்லாவிட்டால் வேறு யாராயிருப்பேன்?"
</td><td>"If I am not me, who else will I be?"
</td></tr>

<tr><td>
     "போனதடவை நீ வந்திருந்தபோது பெரிய மீசை வைத்திருந்தாயே!"
</td><td>"When you came last time, did you not have a big moustache?"
</td></tr>

<tr><td>
     "நல்ல கேள்வி கேட்கிறாய்! என்னைப் போல் சுவர் ஏறிக் குதித்து வருகிறவன் அடிக்கடி வேஷத்தை மாற்றிக் கொள்ளாவிட்டால் எப்படி?"
</td><td>"What a question! How can fellows like me who have to come in by jumping over walls not change their disguise?"
</td></tr>

<tr><td>
     "முன்னைக்கு இப்போது இளமையாய்த் தோன்றுகிறாயே?"
</td><td>"You look younger than the last time!"
</td></tr>

<tr><td>
     "உற்சாகம் இருக்கும்போது இளமை தானே வருகிறது!"
</td><td>"Youth comes with enthusiasm!"
</td></tr>

<tr><td>
     "அப்படி உனக்கு என்ன உற்சாகம் வந்தது?"
</td><td>"Why the enthusiasm?"
</td></tr>

<tr><td>
     "உங்கள் மகாராணியின் தயவு இருக்கும்போது உற்சாகத்துக்கு என்ன குறைவு?"
</td><td>"Why lack enthusiasm when I have the patronage of a great queen like yours?"
</td></tr>

<tr><td>
     "பரிகாசம் செய்ய வேண்டாம். இன்றைக்கு எங்கள் எஜமானி இளைய ராணிதான். ஒருநாள் நிச்சயமாக மகாராணி ஆவார்கள்!"
</td><td>"Don't jest! Today my mistress is merely the Young-Queen. One day she will surely become The Great Queen!"
</td></tr>

<tr><td>
     "அதைத்தான் நானும் சொல்லுகிறேன்."
</td><td>"That is what I said."
</td></tr>

<tr><td>
     "இதுதானா சொல்வாய்? உன்னுடைய மந்திர சக்தியினால் தான் மகாராணி ஆனார்கள் என்றுகூடச் சொல்வாய்! பாதி ராஜ்யத்தைக் கொடு என்று கேட்டாலும் கேட்பாய்!"
</td><td>"Is that all you can say! Perhaps you will declare that she became the Queen because of your magic and sorcery. Perhaps you will even demand half the kingdom."
</td></tr>

<tr><td>
     வந்தியத்தேவன், அறிய விரும்பியதை ஒருவாறு அறிந்து கொண்டான். பிறகு அவன் ஒன்றும் பேசவில்லை. தீவிரமாக யோசித்துக் கொண்டே நடந்தான்.
</td><td>Vandiya Devan now guessed half of what he wanted to find out. He did not talk further but walked on in deep thought.
</td></tr>

<tr><td>
     தான் சந்திக்கப்போகிறது யாரை? பழுவூர் இளைய ராணியாயிருக்கலாம். அல்லது மதுராந்தகத் தேவரை மணந்து கொண்ட சின்னப் பழுவேட்டரையரின் மகளாயிருக்கலாம். தன்னை மந்திரவாதியென்று எண்ணி அந்தப் பெண் அழைத்துக்கொண்டு போகிறாள். போய், அந்த 'இளையராணி' யாராயிருந்தாலும் அவளைச் சந்திக்கும்போது எப்படி நடந்துகொள்வது? - நெஞ்சமே! தைரியத்தைக் கைவிடாதே! தைரியம் உள்ள வரையில் ஜயமும் உண்டு! சமயத்தில் ஏதேனும் யுக்தி தோன்றாமல் போகாது! இது வரையில் எந்த நெருக்கடியிலும் நாம் தோல்வியுற்று வந்ததில்லை. அதிலும் பெண் பிள்ளை ஒருத்தியிடமா தோல்வியடையப் போகிறோம்?
</td><td>Whom am I going to meet? It may be the Young-Queen of Pazluvoor. Or, it could be the Princess who married Prince Madurandaka, who is the daughter of the Commander. This maid is leading me on, thinking I am some magician or fortuneteller. How should I behave when I meet that Young-Queen, whoever she is? -- Dear heart! Do not give up your courage! Courage will lead to victory. Some idea will occur at the right moment. I have survived all sorts of tricky situations so far .. How can I loose in front of a woman?
</td></tr>

<tr><td>
ஒரு பெரிய மாளிகையை அவர்கள் நெருங்கிச் சென்றார்கள். ஆனால் மாளிகையின் முன் வாசலை நோக்கிச் செல்லவில்லை. பின்புற வாசலையும் நெருங்கவில்லை. மாளிகையின் ஒரு பக்கத்தில் தோட்டத்துக்குள் நீட்டிவிட்டிருந்த சிருங்கார லதா மண்டபத்தை நெருங்கினார்கள்.
</td><td>They neared a large mansion. But they did not go around to the front porch. Neither did they go towards the back doorway. They walked towards a creeper laden pathway that connected to a flower laden bower -- a garden gazebo.
</td></tr>

<tr><td>
இன்னும் அருகில் நெருங்கிய போது, அந்த லதா மண்டபம் இரண்டு பெரிய பிரம்மாண்டமான மாளிகைகளை ஒன்று சேர்க்கும் பாதையைப்போல் அமைந்திருப்பது தெரிந்தது. அப்படிச் சேர்க்கப்பட்ட இரு கட்டிடங்களும் ஒருவிதத்தில் மாறுபட்டிருந்தன. வலதுபுறத்து மாளிகை அதன் உள்ளே சுடர் விட்டு எரிந்த பல தீபங்களினால் ஜொலித்துக் கொண்டிருந்தது. உள்ளிருந்து பலவித கலகலப்பான தொனிகள் வந்து கொண்டிருந்தன. இடதுபுறத்துக் கட்டிடத்திலோ, ஒரு சின்னஞ்சிறு தீபம்கூட எரியவில்லை. நிலா வெளிச்சத்தில் அதன் வெளிச் சுவர்கள் நெடிதுயர்ந்து தெரிந்தன. ஆனால் அந்த மாளிகையின் உள்ளே நிசப்தமும் இருளும் குடிகொண்டிருந்தன.
</td><td>Upon coming closer he saw that the flower arbor was situated in the middle of two mansions and connected to both by covered walkways. The mansions connected by the gazebo differed from each other in one important way. The mansion on the right was shining with brilliant lights that could be seen through its windows. They could hear the noise and activity of several persons inside it. There was not even a tiny lamplight in the building to the left. He could see its tall walls in the moonlight. But silence and darkness dwelt in that mansion.
</td></tr>

<tr><td>
     வந்தியத்தேவனை அழைத்துக் கொண்டு வந்த பெண், லதா மண்டபத்தை அணுகியதும் அவனைப் பார்த்துச் சமிக்ஞையினால் அங்கேயே நிற்கும்படி சொன்னாள். அவனும் அப்படியே நின்றான். அவ்விதம் நின்றபோது தான் அந்த இடத்தில் நிறைந்திருந்த மலர்களின் நறுமணத்தை அவன் உணர்ந்தான். அப்பப்பா! என்ன வாசம்! என்ன வாசம்! மூக்கில் நெடிபோல ஏறித் தலையைக் கிறுகிறுக்க அடிக்கிறதே!
</td><td>Upon reaching the steps of the gazebo, the maid made a sign for Vandiya Devan to wait. He stood on the steps. His nostrils now realized the fragrance of the blooming flowers around him. What aroma! What a heady fragrance! They filled his nose and made his head swim.
</td></tr>

<tr><td>
அந்தப் பெண் லதா மண்டபத்துக்குள் நுழைந்ததும், அவளுடைய குரலும் இன்னொரு இனிய பெண் குரலும் கேட்டன. "வரச் சொல் உடனே! கேட்பானேன்? நான் தான் இத்தனை நேரமாய்க் காத்திருக்கிறேன் என்று தெரியுமா?" என்ற சொற்கள் அவனுக்கு மயக்கத்தை உண்டாக்கின. அந்தக் குரல் பழுவூர் இளைய ராணியின் குரல்தான்! சந்தேகமில்லை!
</td><td>The maid entered the gazebo; he could hear the noises of her talking to someone else with a pleasant voice. "Ask him to come in instantly! Why ask? Haven't I been waiting here all this while?" the words filled him with dizziness! It was the voice of the Young-Queen of Pazluvoor. No doubt about it: It was Nandini Devi.
</td></tr>

<tr><td>
அடுத்த கணம் அவள் முன்னால் போய் நிற்கப் போகிறோம். அந்த நிலைமையை எவ்விதம் சமாளிக்கப் போகிறோம்? எதிர்பார்த்த மந்திரவாதிக்குப் பதிலாகப் பல்லக்கில் வந்து மோதிய மனிதன் வந்து நிற்பதைக் கண்டு அவள் என்ன நினைப்பாள். ஆச்சரியப்படுவாளா? கோபம் கொள்வாளா? ஒரு வேளை மகிழ்ச்சி அடைவாளா?... அல்லது எந்தவித உணர்ச்சியையும் வெளியில் காட்டாமல் நடந்து கொள்வாயா?
</td><td>I am going to stand in front of her this next minute ... How am I going to manage that situation? What will she think upon finding the man who dashed against her palanquin, instead of the soothsayer she was expecting? Will she be surprised? Show anger? Perhaps be happy? .. Or maybe, appear emotionless?
</td></tr>

<tr><td>
     அவனை அழைத்து வந்த மங்கை லதா மண்டபத்து வாசலில் நின்றபடி சமிக்ஞையால் அழைத்தாள்
</td><td>The maid who had led him there made a sign from the doorway.
</td></tr>

<tr><td>
வந்தியத்தேவன் அவள் நின்ற இடத்தை அடைந்து மண்டபத்தின் உட்புறம் நோக்கினான். ஒரு நொடிப் பொழுதில் அங்கே தோன்றிய காட்சி அவன் கண் வழியாக மனத்தில் பதிந்தது.
</td><td>Vandiya Devan went up and looked into the flower arbor. In one second, the scene before him was registered by his eyes to be embossed in his mind.
</td></tr>

<tr><td>
தங்க விளக்கு ஸ்தம்பத்தில் ஒளிர்ந்த தீபச்சுடர் பொன் ஒளியைப் பரப்பியது. ஏதோ ஓர் அபூர்வமான வாசனைத் தைலத்தை அந்த விளக்கில் விட்டிருக்க வேண்டும். ஆதலின் தீபச் சுடரின் புகை கமகமவென்று மணம் வீசிற்று. பல வர்ண நறுமண மலர்களைப் பரப்பிய சப்ரகூட மஞ்சத்தில் ஒரு பெண் ஒய்யாரமாக சாய்ந்து கொண்டு வீற்றிருந்தாள். அவள் பழுவூர் இளைய ராணிதான். பகலில் பல்லக்கில் பார்த்தபோது அவள் அழகியாகத் தோன்றினாள். இரவில் தங்கக் குத்துவிளக்கின் வெளிச்சத்தில் அழகென்னும் தெய்வமே உருவெடுத்தது போலக் காணப்பட்டாள்.
</td><td>The light burning brightly in the tall metal lamp spread a golden glow. The lamp must have contained some unique fragrant oil. The burning light spread a heady fragrance all around in that bower. A beauty was reclining comfortably on the soft pillows of a swinging couch spread with multicolored fragrant flowers. She was the Young-Queen of Pazluvoor. In the daylight inside the ivory palanquin she looked ravishing. Now in the night, in the glow of the golden lamp she looked like beauty personified.
</td></tr>

<tr><td>
மலரின் மணமும் விளக்கின் புகை மணமும் பழுவூர் இளைய ராணியின் மோகன உருவமும் சேர்ந்து வந்தியத்தேவனைப் போதை கொள்ளச் செய்தன.
</td><td>The fragrance of the flowers, the smell of the incense and the enchanting face of the Young-Queen intoxicated Vandiya Devan.
</td></tr>

<tr><td>
     வந்தியத்தேவா! ஜாக்கிரதை! ஒரே ஒரு தடவை நீ மதுபானம் செய்தாய்! உன் அறிவு கலங்குவதை அறிந்தாய்! பிறகு மதுவைத் தொடுவதில்லை என்று சபதம் செய்தாய்! இப்போது அதை ஞாபகப்படுத்திக் கொள்! மதுவின் போதையைக் காட்டிலும் சக்தி வாய்ந்த இந்த மயக்கத்தில் உன் அறிவைப் பறி கொடுத்துவிடாதே!
</td><td>Vandiya Deva! Be careful! You have drunk intoxicating liquor before. At that time you realized the confusion to your intellect and after that you took an oath to never touch liquor -- remember that now! Do not loose your intellect in this mesmerizing power more intoxicating than liquor! warned his mind.
</td></tr>

<tr><td>
     வந்தியத்தேவனைப் பார்த்த பழுவூர் இளையராணி நந்தினி, அவளுடைய பவழ இதழ்கள் சிறிது விரிந்து முத்துப் பற்களை வெளிக்காட்டும்படி வியப்புடன் நோக்கிக் கொண்டிருந்தாள். பேச முடியாத நிலையை அவள் அச்சமயம் அடைந்திருந்தது வந்தியத்தேவனுக்கு அனுகூலமாகப் போயிற்று.
</td><td>Upon seeing Vallavarayan, the Young-Queen Nandini stared at him with surprise: slightly parted coral lips revealing tiny sparkling pearls. Her speechlessness helped Vandiya Devan.
</td></tr>

<tr><td>
     இலேசாக அவன் ஒரு சிரிப்புச் சிரித்துவிட்டு, "அம்மணி! தங்கள் தாதிப் பெண்ணுக்குத் திடீரென்று சந்தேகம் வந்து விட்டது; - நான் மந்திரவாதியா இல்லையா என்று! அதை எப்படிக் கேட்டாள் என்று நினைக்கிறீர்கள்? 'நீ நீதானா?' என்று கேட்டாள்!" என்று மறுபடியும் சிரித்தான்.
</td><td>He laughed lightly and said, "My Lady, your maid had a sudden doubt! Whether I was the magician or not! Do you know how she expressed her doubt? `Are you, you?' she asked!" Vandiya Devan laughed again.
</td></tr>

<tr><td>
     நந்தினி புன்னகை புரிந்தாள். வந்தியத்தேவனுடைய கண் முன்னால் ஒரு மின்னல் மின்னியது! அது தேனைச் சொரிந்தது.
</td><td>Nandini smiled. Lightning flashed in front of him. It showered honey and nectar!
</td></tr>

<tr><td>
     "இவளுக்கு அப்படித்தான் ஏதாவது சந்தேகம் திடீர் திடீர் என்று வந்துவிடும்! வாசுகி! ஏன் இங்கேயே மரம்போல் நிற்கிறாய்? உன் இடத்துக்குப் போ! யாராவது வரும் காலடிச் சத்தம் கேட்டால் கதவைப் படீரென்று சாத்து!" என்றாள் நந்தினி.
</td><td>"She gets such sudden doubts quite often! Vasuki! Why are you standing here like a pole? Go to your place. If you hear any footsteps bang the door shut," said Nandini.
</td></tr>

<tr><td>
     "இதோ, அம்மா!" என்று சொல்லிவிட்டு, வாசுகி லதா மண்டபத்தின் உள் வழியாகப் பிரகாச மாளிகைக்குச் சென்ற நடைபாதையில் நடந்து போய்ச் சற்றுத் தூரத்தில் மங்கலாகத் தெரிந்த வாசற்படியண்டை உட்கார்ந்து கொண்டாள்.
</td><td>"Yes my Lady!" said Vasuki as she ran out of a doorway towards the right of the Gazebo. She went down the covered walkway and sat down on some steps leading down to the lighted mansion.
</td></tr>

<tr><td>
     நந்தினி சிறிது குரலைத் தாழ்த்திக் கொண்டு, "உன்னை மந்திரவாதியில்லையென்றா இவள் சந்தேகித்தாள்? அசட்டுப் பெண்! மந்திரவாதிகள் என்று சொல்லிக் கொள்கிறவர்களில் முக்கால்வாசிப் பேர் வெறும் பொய்யர்கள். நீதான் உண்மை மந்திரவாதி! என்ன மாய மந்திரம் செய்து இந்தச் சமயத்தில் இங்கே வந்தாய்?" என்று கேட்டாள்.
</td><td>Nandini lowered her voice as she spoke, "Did that foolish girl doubt you being a magician? Half the fellows who declare themselves as "sorcerers" and "magicians" are utter fools and liars. You are a true magician! What magic and sorcery did you employ to arrive here now?"
</td></tr>

<tr><td>
     "அம்மணி! மாயம் மந்திரம் செய்து நான் இங்கு வரவில்லை. சுவர் மீது சாத்தியிருந்த ஏணி மேல் ஏறித்தான் வந்தேன்!" என்றான் வந்தியத்தேவன்.
</td><td>"My Lady, I did not employ any magic trickery to come here. I climbed a ladder leaning against a wall to come here," declared Vandiya Devan.
</td></tr>

<tr><td>
     "அதுதான் தெரிகிறதே! இந்தப் பெண்ணை என்ன மாய மந்திரம் செய்து ஏமாற்றினாய் என்று கேட்டேன்."
</td><td>"That is obvious. I asked about what magic you employed to fool my girl."
</td></tr>

<tr><td>
     "நிலா வெளிச்சத்தில் ஒரு புன்னகை புரிந்தேன். அவ்வளவு தான்! அதற்குச் சரிப்பட்டு வராவிட்டால் தாங்கள் கொடுத்த மந்திர மோதிரத்தைக் காட்ட எண்ணியிருந்தேன்."
</td><td>"I smiled at her in the moonlight. That's all! If she had not been charmed, I was planning to use the signet ring you gave me."
</td></tr>

<tr><td>
     "அதைப் பத்திரமாய் வைத்திருக்கிறாய் அல்லவா? அந்த மோதிரம் இருக்கும்போது பட்டப் பகலில் பகிரங்கமாக இங்கே வந்திருக்கலாமே? எதற்காக இந்தக் குருட்டு வழியில் திருட்டுத்தனமாக வந்தாய்?"
</td><td>"Oh! You have it safe -- don't you? You could have come here openly in broad daylight when you have that. Why this intrigue in darkness?"
</td></tr>

<tr><td>
     "அம்மணி! தங்கள் மைத்துனர் இருக்கிறாரே, சின்னப் பழுவேட்டரையர், அவருடைய ஆட்கள் சுத்தத் திருடர்கள். முதலில் என்னுடைய உடைகளையும் உடைமைகளையும் திருடப் பார்த்தார்கள். பிறகு என்னைப் பின் தொடர்ந்து ஒருகணம் கூடப் பிரியாமல் வந்து கொண்டிருந்தார்கள். அவர்களிடமிருந்து பிரியப் பட்டபாடு பெரும் பாடாகப் போயிற்று. பிரிந்த பிறகு சந்து பொந்துகளில் புகுந்து தங்களுடைய மாளிகை மதில் சுவரைச் சுற்றி சுற்றி வந்து கொண்டிருந்தேன். அந்தச் சமயத்தில் சுவர் மேல் வைத்த ஏணியைப் பார்த்ததும் தாங்கள் தான் இந்த ஏழையை நினைவு கூர்ந்து இந்த ஏற்பாடு செய்திருக்கிறீர்கள் என்று எண்ணி விட்டேன். அது தவறு என்று தெரிந்துகொண்டேன். மன்னிக்க வேண்டும்."
</td><td>"My Lady! Do you know your brother-in-law, the Younger Lord Pazluvoor? His men are complete knaves and scoundrels. First, they tried to steal my clothes and possessions. Then they followed my shadow without parting even for one second. It took great effort to part from them. After cutting loose from those fellows I entered the lanes and byways around your palace walls wandering aimlessly. At that time when I saw the ladder leaning against the garden wall I thought of you and your kindness in making this arrangement in consideration of this poor fellow. Now I realize my mistake. Please forgive me."
</td></tr>

<tr><td>
     "மன்னிப்பதற்கு அவசியம் ஒன்றும் ஏற்படவில்லையே!"
</td><td>"There is nothing to forgive."
</td></tr>

<tr><td>
     "அது எப்படி அம்மணி!"
</td><td>"How is that My Lady?"
</td></tr>

<tr><td>
     "நீ நினைத்தது அவ்வளவாகத் தவறும் இல்லை. மந்திரவாதியை எதற்காக நான் தருவிக்க நினைத்தேன். தெரியுமா?"
</td><td>"Your expectations were not very wrong. Do you know why I called for the Sorcerer?"
</td></tr>

<tr><td>
     "தெரியவில்லை, அம்மணி! எனக்கு மந்திரமும் தெரியாது; ஜோசியமும் தெரியாது!"
</td><td>"I don't know, My Lady. I know no magic or sorcery; nor do I know any astrology."
</td></tr>

<tr><td>
     "உன்னை நேற்றுக் காலையில் பார்த்தது முதல் உன்னுடைய ஞாபகமாகவே இருந்தது. நீ ஏன் இன்னும் என்னைப் பார்க்க வரவில்லையென்று தெரிந்து கொள்ள விரும்பினேன். அதற்காகவே தான் நான் மந்திரவாதியைக் கூப்பிட்டனுப்பினேன்."
</td><td>"I have been thinking of you since I met you yesterday morning. I wished to find out why you had not come back to see me. That's why I summoned the magician."
</td></tr>

<tr><td>
     "மிக்க ஆச்சரியமாயிருக்கிறது."
</td><td>"Very surprising."
</td></tr>

<tr><td>
     "எது?"
</td><td>"Which?"
</td></tr>

<tr><td>
     "இப்போது நீங்கள் சொன்னதுதான். நேற்று உங்களைப் பார்த்தது முதல் எனக்கு உங்கள் ஞாபகமாகவேயிருந்தது!"
</td><td>"What you said just now. Since meeting you yesterday, I too have been thinking about you."
</td></tr>

<tr><td>
     "பூர்வ ஜன்ம வாசனையில் உனக்கு நம்பிக்கை உண்டா?"
</td><td>"Do you believe in the bonds of previous incarnations?"
</td></tr>

<tr><td>
     "அப்படியென்றால்?"
</td><td>"Meaning ....?"
</td></tr>

<tr><td>
     "பூர்வ ஜன்மத்தில் இரண்டு பேருக்கு நட்போ, உறவோ இருந்தால், இந்த ஜன்மத்திலும் அத்தகைய சொந்தம் ஏற்படும் என்கிறார்களே, அதைத்தான் சொல்லுகிறேன்."
</td><td>"People say that if two persons had been friends or had some relationship in a previous birth, they would have a similar relationship in this birth also. That's what I am talking about."
</td></tr>

<tr><td>
     "நேற்றுவரையில் எனக்கு அந்த நம்பிக்கை இல்லை. இன்று தான் அதில் நம்பிக்கை பிறந்தது."
</td><td>"I had no such belief till recently. That belief was born in me yesterday!"
</td></tr>

<tr><td>
     இவ்விதம் வந்தியத்தேவன் கூறிய போது வெளிப்படையாகப் பொய் சொன்னான் என்றாலும், மனத்திற்குள் குடந்தை சோதிடர் வீட்டில் பார்த்த பெண்ணை நினைத்துக் கொண்டுதான் சொன்னான். ஆனால் நந்தினிக்கு அதைப் பற்றிய விவரமே தெரிய இடமில்லையல்லவா? தன்னைப் பற்றிச் சொல்வதாகவே நினைத்துக் கொண்டாள்.
</td><td>When Vandiya Devan uttered these words, outwardly he was lying. But, when he said those words his inner heart thought of the lady he had seen in the house of the Astrologer of Kudanthai. However, Nandini had no way of knowing that! She thought he was talking about her!
</td></tr>

<tr><td>
     "ஆனால் அதற்காக நீ என்னைப் பார்க்க வரவில்லையே? ஏதோ ஆழ்வார்க்கடியார் நம்பி என்பவர் செய்தி சொல்லி அனுப்பியதாக..."
</td><td>"But, ... you have not come here to see me because of that! You talked about some message sent by Mr.Azlvar-adiyan Nambi ..."
</td></tr>

<tr><td>
     "ஆம், அம்மணி! அவர் சொல்லி அனுப்பிய செய்தியைத் தங்களிடம் சொல்வதற்காகவே முதலில் தங்களைப் பார்க்க விரும்பினேன். தங்களை ஒருமுறை பார்த்த பிறகு, பழைய காரணமெல்லாம் மறந்து போய்விட்டது."
</td><td>"Yes, My Lady. At first I wished to meet you mainly to deliver his message. After seeing you once, all those old reasons flew away."
</td></tr>

<tr><td>
     "ஆழ்வார்க்கடியாரை நீ எங்கே பார்த்தாய்? என்ன செய்தி சொல்லியனுப்பினார்?"
</td><td>"Where did you meet Mr. Azlvar-adiyan? What was his message?"
</td></tr>

<tr><td>
     "வீர நாராயணபுரத்துக்கு அருகில் ஆழ்வார்க்கடியார் நம்பியைச் சந்தித்தேன். அவர் தம் கைத்தடியின் சக்தியைக் கொண்டு விஷ்ணுதான் பெரிய தெய்வம் என்று மெய்ப்பிக்க முயன்றார். அச்சமயத்தில் பெரிய பழுவேட்டரையரின் பரிவாரங்கள் வந்தன. அவரைத் தொடர்ந்து தங்கள் பல்லக்கும் வந்தது. அங்கே என்ன ரகளை என்று பார்ப்பதற்காகவோ என்னவோ, தங்களுடைய ஒரு பொற்கரம் பல்லக்கின் திரையை விலக்கிற்று. அப்போதுதான் தாங்கள் என்று தெரிந்துகொண்டு ஆழ்வார்க்கடியார் தங்களுக்கு ஒரு செய்தி அனுப்ப விரும்பினார். நானும் அன்றிரவு கடம்பூர் சம்புவரையர் மாளிகையில் தங்கியபடியால் என்னிடம் செய்தி சொல்லி அனுப்பினார். ஆனால் கடம்பூரில் தங்களை நான் பார்க்க முடியவில்லை. தஞ்சாவூர்க் கோட்டைக்கருகில் சாலையில்தான் சந்திக்க முடிந்தது. அதுவும் தங்கள் பல்லக்கு என் குதிரைமேல் மோதியதினால்தான்!"
</td><td>"I met Mr. Azlvar-adiyan Nambi near Veera-narayana-puram. He was using the powers of his wooden staff to prove that Vishnu was the greatest among Gods. At that time the retinue of the Elder Lord Pazluvoor came by in procession. Your palanquin followed him. Perhaps to see what the commotion was about, your golden hand parted the silk curtains. Recognizing you at that time Mr. Azlvar-adiyan Nambi wished to send a message to you. Since, I too was staying at Kadamboor that night, he made me his messenger. But I could not meet you in Kadamboor. I could only meet you on the road near Tanjore. Even that was possible only because your palanquin dashed against my horse!"
</td></tr>

<tr><td>
இவ்விதம் வந்தியத்தேவன் சொல்லி வந்தபோது நந்தினி மேலே அண்ணாந்து பார்த்துக் கொண்டிருந்தாள். ஆகையால் அவளுடைய முகபாவத்திலிருந்து ஒன்றும் கண்டு பிடிக்க முடியவில்லை. கடைசியில் வந்தியத்தேவன் சொன்னதைக் கேட்டதும், அவனைத் திரும்பிப் பார்த்து ஒரு மோகனப் புன்னகை புரிந்தாள்.
</td><td>Nandini was staring at the roof as she reclined on the couch, while Vandiya Devan talked. Therefore he could not surmise anything from her face or its expression. In the end, when she heard his words, she looked at him with a dazzling smile.
</td></tr>

<tr><td>
"ஆமாம்; நான் ஏறும் பல்லக்கு வெகு பொல்லாத பல்லக்கு தான்!" என்றாள்.

</td><td>"Yes, my palanquin is a very mischievous palanquin!" she said.

</td></tr>
</table></body></html>