<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
19.
</td><td>Chapter 19
</td></tr>

<tr><td>
ரணகள அரண்யம்
</td><td>Battlefield And Forest
</td></tr>

<tr><td>
     பழந்தமிழ்நாட்டில் போர்க்களத்தில் உயிர்துறந்த மகாவீரர்களின் ஞாபகமாக வீரக் கல் நட்டுக் கோயில் எடுப்பது மரபு. வெறும் கல்மட்டும் ஞாபகார்த்தமாக நாட்டியிருந்தால் 'நடுகற்கோயில்' என்று வழங்குவார்கள். அத்துடன் ஏதேனும் ஒரு தெய்வத்தின் சிலையையும் ஸ்தாபித்து ஆலயமாக எழுப்பியிருந்தால் அது 'பள்ளிப்படை' என்று வழங்கப்படும்.
</td><td>It was a practice among the Tamils of the ancient times to erect a hero stone and raise a memorial for great warriors who died bravely in the battlefield. If the memorial was marked merely by a stone tablet the place was known as the stone monument of the warrior. If a statue of a divinity was consecrated along with the marker, the place came to be called a palli padai or memorial shrine and temple.
</td></tr>

<tr><td>
குடந்தை நகருக்கு அரைக்காதம் வடமேற்கில் மண்ணியாற்றுக்கு வடகரையில் திருப்புறம்பயம் என்னும் கிராமத்துக்கருகில் ஒரு பள்ளிப் படைக்கோயில் இருந்தது. இது அந்தப் பிரதேசத்தில் நடந்த ஒரு மாபெரும் போரில் உயிர்நீத்த கங்க மன்னன் பிரிதிவீபதியின் ஞாபகமாக எடுத்தது.
</td><td>One such memorial-temple existed near the village of Thiru-puram-biyam, on the northern banks of the River Manni about half a league from Kudanthai. It had been erected in memory of a great warrior, the Ganga King Prithvi-pathi who had died in a great battle near that village.
</td></tr>

<tr><td>
உலக சரித்திரம் அறிந்தவர்கள் வாட்டர்லூச் சண்டை, பானிபெத் சண்டை, பிளாசிச் சண்டை போன்ற சில சண்டைகளின் மூலம் சரித்திரத்தின் போக்கே மாறியது என்பதை அறிவார்கள். தமிழ்நாட்டைப் பொறுத்த வரையில் திருப்புறம்பயம் சண்டை அத்தகைய முக்கியத்துவம் வாய்ந்தது. நமது கதை நடந்த காலத்துக்குச் சுமார் நூறு ஆண்டு காலத்துக்கு முன்னால் அச்சண்டை நடந்தது. அதன் வரலாறு தமிழ் மக்கள் அனைவருக்கும் தெரிந்திருக்கவேண்டியது அவசியம்.
</td><td>Those who read world history may recall that the great battles of Waterloo and Panipat changed the very course of history. The battle of Thiru-puram-biyam had a similar significance with regard to South Indian history. That battle took place in the year AD 885, about a hundred years before the times of our story. It is essential that all persons interested in the history of the Tamils should know the details of that battle.
</td></tr>

<tr><td>
     கரிகால் வளவன், பெருநற்கிள்ளி, இளஞ்சேட் சென்னி, தொடித்தோட் செம்பியன் முதலிய பழைய சோழகுல மன்னர்கள் சீரும் சிறப்புமாக சோழ நாட்டை ஆண்டிருந்த காலத்துக்குப் பிறகு ஏறக்குறைய ஐந்நூறு அறுநூறு வருஷ காலம் சோழர் குலத்தின் கீர்த்தியை நீடித்த கிரகணம் பிடித்திருந்தது. தெற்கே பாண்டியர்களும், வடக்கே பல்லவர்களும் வலிமை மிக்கவர்களாகிச் சோழர்களை நெருக்கி வந்தார்கள். கடைசியாக, சோழ குலத்தார் பாண்டியர்களின் தொல்லையைப் பொறுக்க முடியாமல் அவர்களுடைய நெடுங்காலத் தலைநகரான உறையூரை விட்டு நகர வேண்டி வந்தது. அப்படி நகர்ந்தவர்கள் குடந்தைக்கு அருகில் இருந்த பழையாறை என்னும் நகருக்கு வந்து சேர்ந்தார்கள். ஆயினும், உறையூர் தங்கள் தலைநகரம் என்னும் உரிமையை விட்டு விடவில்லை. 'கோழி வேந்தர்' என்னும் பட்டத்தையும் விட்டு விடவில்லை.
</td><td>The early Chozla kings of the Sangam Age -- Karikala Valava, Ilan-chet-chenni, Perunar-killi, Thodi-thot Sembiyan -- ruled with great fame and prosperity. For about five to six hundred years after their times, a long eclipse clouded the fame of the Chozla's. The Pandiyas in the south and the Pallavas of the north squashed the Chozlas into becoming petty chieftains. Towards the end, the Chozlas had to give up their coveted capital city, Uraiyoor, to the Pandiyas and move east. The Chozla chieftains who moved east made Pazlayarai, near Kudanthai, their new capital. But they did not forget their rights to their long time capital, i.e., Uraiyoor. Neither did they give up their title of Rooster Kings -- a title of monarchs who ruled from Uraiyoor which was also known as Kozliyoor (kozli in Tamil means rooster.)
</td></tr>

<tr><td>
     பழையாறைச் சோழ மன்னர்களில் விஜயாலய சோழர் என்பவர் இணையில்லா வீரப்புகழ் பெற்றவர். இவர் பற்பல யுத்த களங்களில் முன்னணியில் நின்று போர் செய்து உடம்பில் தொண்ணூற்றாறு காயங்களை அடைந்தவர்.
</td><td>Of the Chozlas of Pazlayarai, Vijayala became famous as an incomparable, brave warrior. He had fought in the forefront of various battles and had ninety-six war-wounds on his body. Latter day poets sang his praises enumerating his wounds to be
</td></tr>

<tr><td>
<blockquote>
    "எண்கொண்ட தொண்ணூற்றின்
          மேலுமிரு மூன்று
		  புண்கொண்ட வெற்றிப் புரவலன்..."
</blockquote>
</td><td><blockquote>
`Ninety and twice of three more'
</blockquote>
</td></tr>

<tr><td>
என்றும்,
</td><td>and said that he
</td></tr>

<tr><td>
<blockquote>
     "புண்ணூறு தன்றிருமேனியிற்
          பூணாகத்
     தொண்ணூறும் ஆறுஞ் சுமந்
          தோனும்"
</blockquote>
</td><td><blockquote>
`Wore on his brave body ornaments of battle-wounds numbering ninety and six.'
</blockquote>
</td></tr>

<tr><td>
என்றெல்லாம் பிற்கால ஆஸ்தானப் புலவர்களால் பாடப் பெற்றவர்.
</td><td>
</td></tr>

<tr><td>
     இவருடைய மகன் ஆதித்த சோழன் தந்தைக்கு இணையான பெருவீரனாக விளங்கினான். இவனும் பல போர்களில் கலந்து கொண்டு புகழ்பெற்றான். விஜயாலய சோழர் முதுமைப் பிராயத்தை அடைந்து மகனுக்குப் பட்டங்கட்டிவிட்டு ஓய்ந்திருந்தார்.
</td><td>His son, Aditya Chozla was comparable to his father in bravery. He also took part in several great campaigns. Vijayala Chozla had retired in his old age after crowning his son as the king.
</td></tr>

<tr><td>
அச்சமயத்தில் பாண்டியர்களுக்கும் பல்லவர்களுக்கும் பகைமை முற்றி அடிக்கடி சண்டை நடந்துகொண்டிருந்தது. அந்தக் காலத்துப் பாண்டிய மன்னனுக்கு வரகுணவர்மன் என்று பெயர்; பல்லவ அரசனுக்கு அபராஜிதவர்மன் என்று பெயர். இந்த இரண்டு பேரரசர்களுக்குள் நடந்த சண்டைகள் பெரும்பாலும் சோழநாட்டில் நடைபெற்றன. யானையும் யானையும் மோதிச் சண்டையிடும்போது நடுவில் அகப்பட்டுக் கொள்ளும் சேவல் கோழியைப்போல் சோழ நாடு அவதிப்பட்டது. சோழநாட்டு மக்கள் துன்புற்றார்கள்.
</td><td>At that time the enmity between the Pandiyas and Pallavas had grown to result in several skirmishes and fights. The Pandiya king of that time was Varaguna. The Pallava monarch was Aparajita. The battles between these two powerful rulers often took place on Chozla territory! Just like the rooster caught in the midst of a clash between one elephant and another, the Chozla people suffered: caught in the midst of the enmity of two super-powers.
</td></tr>

<tr><td>
எனினும் இப்போர்களை விஜயாலய சோழர் தமக்குச் சாதகமாகப் பயன்படுத்திக் கொண்டார். ஒவ்வொரு போரிலும் ஏதாவது ஒரு கட்சியில் தம்முடைய சிறிய படையுடன் போய்க் கலந்து கொண்டார். வெற்றி தோல்விகள் மாறி மாறி வந்தாலும் சோழநாட்டில் போர்க் குணம் மிகுந்து வந்தது.
</td><td>King Vijayala tried to make the best use of these wars for gaining his own supremacy. In each skirmish or battle he would join forces with one opponent or the other. Victory and defeat were equal: but the warrior spirit of Chozla men became well established.
</td></tr>

<tr><td>
     காவேரி நதியிலிருந்து பல கிளை நதிகள் பிரிந்து சோழ நாட்டை வளப்படுத்துவதை யாவரும் அறிவார்கள். அக்கிளை நதிகள் யாவும் காவிரிக்குத் தெற்கே பிரிகின்றன. கொள்ளிடத்திலிருந்து பிரிந்து காவிரிக்கும் கொள்ளிடத்துக்கும் நடுவில் பாயும் நதி ஒன்றே ஒன்றுதான். அதற்கு மண்ணியாறு என்று பெயர்.
</td><td>Several tributaries branch from the Cauvery to form a delta -- the fertile lands of the Chozla country. All these tributaries branch and flow to the south of the Cauvery. There is only one tributary between the Kollidam and Cauvery rivers. It is known as the River Manni.
</td></tr>

<tr><td>
     இந்த மண்ணியாற்றின் வடகரையில், திருப்புறம்பயம் கிராமத்துக்கு அருகில், பாண்டியர்களுக்கும், பல்லவர்களுக்கும் இறுதியான பலப்பரீட்சை நடந்தது. இரு தரப்பிலும் படைபலம் ஏறக்குறைய சமமாக இருந்தது. பல்லவ அபராஜிதவர்மனுக்குத் துணையாக கங்கநாட்டு பிரிதிவீபதி வந்திருந்தான். ஆதித்த சோழனும் அபராஜிதவர்மனுடைய கட்சியில் சேர்ந்திருந்தான்.
</td><td>The final test of strength between the super-powers took place as a great battle near the village of Thiru-puram-biyam situated to the north of the Manni. The armed strength of both sides was more or less equal. Pallava Aparajita was supported by the Ganga King Prithvi-pathi. Aditya Chozla also supported Aparajita.
</td></tr>

<tr><td>
     பாண்டிய சைன்யத்துடனும் பல்லவ சைன்யத்துடனும் ஒப்பிட்டால் சோழ சைன்யம் மிகச் சிறியதாகவே இருந்தது. எனினும், இம்முறை பாண்டியன் வெற்றிப் பெற்றால், சோழ வம்சம் அடியோடு நாசமாக நேரும் என்று ஆதித்தன் அறிந்திருந்தான். ஆகையால், பெரிய சமுத்திரத்தில் கலக்கும் காவேரி நதியைப் போல் பல்லவரின் மகா சைன்யத்தில் தன்னுடைய சிறு படையையும் சேர்த்திருந்தான்.
</td><td>Compared to the armies of the Pandiyas, Pallavas and Gangas the Chozla battalion was tiny. But Aditya knew that if the Pandiyas were victorious this time, the Chozlas would be totally destroyed. Therefore, like the Cauvery mixing into the mighty ocean, his tiny army joined the larger Pallava forces.
</td></tr>

<tr><td>
     காத தூரத்துக்குக் காததூரம் ரணகளம் பரவியிருந்தது. ரத, கஜ, துரக, பதாதிகள் என்னும் நாலுவகைப் படைகளும் போரில் ஈடுபட்டிருந்தன. மலையோடு மலை முட்டுவதுபோல் யானைகள் ஒன்றையொன்று தாக்கியபோது நாலாத் திசைகளும் அதிர்ந்தன. புயலோடு புயல் மோதுவது போல் குதிரைகள் ஒன்றின்மீது ஒன்று பாய்ந்தபோது குதிரை வீரர்களின் கையிலிருந்த வேல்கள் மின்வெட்டுகளைப் போல் பிரகாசித்தன. ரதத்தோடு ரதம் மோதிச் சுக்குநூறாகித் திசையெல்லாம் பறந்தன. காலாள் வீரர்களின் வாள்களோடு வாள்களும், வேல்களோடு வேல்களும் உராய்ந்த போது எழுந்த ஜங்கார ஒலிகளினால் திக்குத் திகாந்தங்கள் எல்லாம் நடுநடுங்கின.
</td><td>The battlefield spread across one square league. The four divisions of the army -- chariot legions, elephant brigade, cavalry and infantry were ready. When elephant clashed with elephant, like two mountains hurled against each other, the skies thundered. Horses flew against horses like furious storms thrown one against the other; lances and long spears held by the horsemen shone like lightning. Chariot dashed against chariot: broken into smithereens and thrown in all directions. The noise of the whistling arrows and clashing swords filled the skies and shook the four corners of the world.
</td></tr>

<tr><td>
     மூன்று நாள் இடைவிடாமல் சண்டை நடந்த பிறகு, ரணகளம் முழுவதும் ரத்தக் கடலாகக் காட்சியளித்தது. அந்தக் கடலில் செத்த யானைகளும் குதிரைகளும் திட்டுத் திட்டாகக் கிடந்தன. உடைந்த ரதங்களின் பகுதிகள் கடலில் கவிழ்ந்த கப்பலின் பலகைகளைப் போல் மிதந்தன. இரு தரப்பிலும் ஆயிரம் பதினாயிரம் வீரர்கள் உயிரிழந்து கிடந்தார்கள்.
</td><td>After a fierce conflict lasting over three days, the field looked like a sea of blood. Dead horses and elephants appeared like islands in that sea. Lifeless bodies formed dunes. Broken chariots floated like driftwood from a sunken ship. Both sides had lost thousands, tens of thousands of men.
</td></tr>

<tr><td>
     மூன்று நாள் இவ்விதம் கோர யுத்தம் நடந்த பிறகு பல்லவர் சைன்யத்தில் ஒரு பகுதிதான் மிஞ்சியிருந்தது. மிஞ்சியவர்களும் மிகக் களைத்திருந்தார்கள். பாண்டிய நாட்டு வீர மறவர்களோ, களைப்பையே அறியாத வரம் வாங்கி வந்தவர்களைப்போல், மேலும் மேலும் வந்து தாக்கினார்கள். அபராஜிதவர்மனுடைய கூடாரத்தில் மந்திராலோசனை நடந்தது. அபராஜிதன், பிரிதிவீபதி, ஆதித்தன் ஆகிய மூன்று மன்னர்களுடன் படைத்தலைவர்களும் கலந்து ஆலோசித்தார்கள். இனி எதிர்த்து நிற்க முடியாது என்றும், பின்வாங்கிக் கொள்ளிடத்துக்கு வடகரைக்குச் சென்று விடுவதே உசிதம் என்றும் முடிவு செய்தார்கள்.
</td><td>After the first three days of battle, a very tiny battalion of the Pallavas remained intact. Those men who lived were very tired. But Pandiya forces attacked again and again as if they owned some divine spell against tiredness. A council-of-war was held in King Aparajita's tent. The three kings -- Aparajita, Prithvi-pathi and Aditya together with their generals, met to discuss further action. They decided that they could no longer oppose the enemy; it was best to retreat to the north of the Kollidam.
</td></tr>

<tr><td>
     இப்படிப்பட்ட நிலைமையில் போர்க்களத்தில் ஓர் அதிசயம் நடந்தது. முதுமையினால் தளர்ந்தவனும், உடம்பில் தொண்ணூற்றாறு காயவடுக்கள் உள்ளவனும், கால்களில் பட்ட கொடிய காயத்தினால் எழுந்து நிற்கும் சக்தியை இழந்தவனுமான விஜயாலய சோழன் எப்படியோ யுத்த அரங்கத்துக்கு வந்து விட்டான். பல்லவ சைன்யம் பின்வாங்கிக் கொள்ளிடத்துக்கு வடக்கே போய்விட்டால், சோழநாடு மறுபடியும் நெடுங்காலம் தலையெடுக்க முடியாது என்பதை உணர்ந்திருந்த அந்தக் கிழச் சிங்கத்தின் கர்ஜனை, பல்லவர் கட்சியில் எஞ்சியிருந்த வீரர்களுக்குப் புத்துயிர் அளித்தது.
</td><td>At that point a miracle happened in the battlefield. Vijayala Chozla -- weak with old age, bearing numberless war-scars over his body, having lost the power to use his legs because of wounds -- somehow came to the battle front. The old war-lion realized that if the Pallava forces withdrew beyond the Kollidam, the Chozla entity would be completely wiped out. His roar instilled new life in the remaining Pallava men.
</td></tr>

<tr><td>
     "ஒரு யானை! எனக்கு ஒரு யானை கொடுங்கள்!" என்றான்.
</td><td>"One elephant; give me just one elephant," shouted the old monarch.
</td></tr>

<tr><td>
     "நமது யானைப்படை முழுதும் அதமாகிவிட்டது; ஒன்றுகூடத் தப்பவில்லை" என்றார்கள்.
</td><td>"All our elephant brigade is lost. Not one elephant remains alive," they said.
</td></tr>

<tr><td>
     "ஒரு குதிரை! ஒரு குதிரையாவது கொண்டு வாருங்கள்!" என்று சொன்னான்.
</td><td>"One horse. At least bring me one good horse," he asked.
</td></tr>

<tr><td>
     "உயிருள்ள குதிரை ஒன்று கூட மிஞ்சவில்லை" என்று சொன்னார்கள்.
</td><td>"Not a single horse survived," replied the men.
</td></tr>

<tr><td>
     "சோழநாட்டுச் சுத்தவீரர்கள் இருவரேனும் மிஞ்சி உயிரோடு இருக்கிறார்களா? இருந்தால் வாருங்கள்!" என்று விஜயாலயன் அலறினான்.
</td><td>"At least, have two brave warriors of the Chozla nation survived? If you are alive come forward!" roared the brave soldier.
</td></tr>

<tr><td>
     இருவருக்குப் பதிலாக இருநூறுபேர் முன்னால் வந்தார்கள்.
</td><td>Instead of two, two-hundred came forward.
</td></tr>

<tr><td>
     "இரண்டு பேர் - தோளில் வலிவும் நெஞ்சில் உரமும் உள்ள இரண்டு பேர் - என்னைத் தோள் கொடுத்துத் தூக்கிக் கொள்ளுங்கள். மற்றவர்கள் இரண்டு இரண்டு பேராகப் பின்னால் வந்து கொண்டிருங்கள். என்னைச் சுமக்கும் இருவர் விழுந்தால், பின்னால் வரும் இருவர் என்னைத் தூக்கிக் கொள்ளுங்கள்!" என்றான் அந்த வீராதி வீரன்.
</td><td>"Two men -- with courage in their heart and strength in their shoulders -- two among you lift me up. The others follow two after two to take their place. If the two carrying me fall, those behind come forward." The bravest of brave men spoke with a firmness.
</td></tr>

<tr><td>
     அப்படியே இரண்டு பீமசேனர்கள் முன்னால் வந்து விஜயாலயனைத் தோளில் தூக்கிக்கொண்டார்கள்.
</td><td>Two giants came forward and lifted Vijayala onto their shoulders.
</td></tr>

<tr><td>
     "போங்கள்! போர் முனைக்குப் போங்கள்!" என்று கர்ஜித்தான்.
</td><td>"GO! Go to the war-front!" he roared.
</td></tr>

<tr><td>
     போர்க்களத்தில் ஓரிடத்தில் இன்னமும் சண்டை நடந்து கொண்டிருந்தது. தெற்கத்தி மறவர்கள் எஞ்சி நின்ற பல்லவ வீரர்களைத் தாக்கிப் பின்வாங்கச் செய்து கொண்டே வந்தார்கள்.
</td><td>A battle was still being fought in one corner of the field. The southern forces were fighting bravely, making the northerners retreat.
</td></tr>

<tr><td>
     இருவருடைய தோள்களில் அமர்ந்த விஜயாலயன் அந்தப் போர் முனைக்குப் போனான். இரண்டு கைகளிலும் இரண்டு நீண்ட வாள்களை வைத்துக் கொண்டு திருமாலின் சக்ராயுதத்தைப் போல் சுழற்றிக்கொண்டு, எதிரிகளிடையே புகுந்தான். அவனைத் தடுக்க யாராலும் முடியவில்லை. அவன் புகுந்து சென்ற வழியெல்லாம் இருபுறமும் பகைவர்களின் உடல்கள் குவிந்து கொண்டேயிருந்தன.
</td><td>Vijayala Chozla seated on the shoulders of two brave men entered that fight. He rushed into the midst of the enemy legion, swirling two large swords held in each hand; none could oppose him or stop him. Wherever he went dead bodies of enemy men rose in piles on both sides.
</td></tr>

<tr><td>
     ஆம்; இந்த அதிசயத்தைப் பார்ப்பதற்காகப் பின்வாங்கிய வீரர்கள் பலரும் முன்னால் வந்தார்கள். விஜயாலயனுடைய அமானுஷ்ய வீரத்தைக் கண்டு முதலில் சிறிது திகைத்து நின்றார்கள். பிறகு ஒருவரையொருவர் உற்சாகப்படுத்திக்கொண்டு தாங்களும் போர் முனையில் புகுந்தார்கள்.
</td><td>Men who retreated earlier came back to see this miracle. They stood in shock to see the inhuman bravery of Vijayala Chozla. They cheered each other and came back to fight.
</td></tr>

<tr><td>
     அவ்வளவுதான்; தேவி ஜயலஷ்மியின் கருணாகடாட்சம் இந்தப் பக்கம் திரும்பிவிட்டது.
</td><td>And that was it. The fickle Goddess of Victory changed her mind; her favor was now bestowed upon the Pallava army.
</td></tr>

<tr><td>
     பல்லவர் படைத் தலைவர்கள் பின்வாங்கிக் கொள்ளிடத்துக்கு வடகரை போகும் யோசனையைக் கைவிட்டார்கள்.
</td><td>The three kings gave up the idea of retreating beyond the Kollidam.
</td></tr>

<tr><td>
     மூன்று வேந்தர்களும் தமக்குரிய மூலபல வீரர்கள் புடைசூழப் போர் முனையில் புகுந்தார்கள். சிறிது நேரத்துக்கெல்லாம் பாண்டிய வீரர்கள் பின்வாங்கத் தொடங்கினார்கள். பிறகு அவர்கள் பாண்டிய நாட்டின் எல்லைக்குச் சென்றுதான் நின்றார்கள்.
</td><td>They too entered the battle field. Soon the Pandiya army began its retreat. They did not stop till they reached the borders of their Pandiya Territories.
</td></tr>

<tr><td>
     கங்க மன்னன் பிரிதிவீபதி அன்றையப் போரில் செயற்கரும் செயல்கள் பல புரிந்த பிறகு தன் புகழுடம்பை அப்போர்க் களத்தில் நிலைநாட்டி விட்டு வீர சொர்க்கம் சென்றான்.
</td><td>Ganga Prithvi-pathi performed various deeds of valor that day. He established his brave fame and gave up his life in the field.
</td></tr>

<tr><td>
     அத்தகைய வீரனுடைய ஞாபகார்த்தமாக அப்போர்க்களத்தில் வீரக்கல் நாட்டினார்கள். பிறகு பள்ளிப்படைக் கோயிலும் எடுத்தார்கள்.
</td><td>They erected a hero stone in his memory in the battlefield. Later it was built into a memorial-temple or palli padai.
</td></tr>

<tr><td>
     அத்தகைய கொடூரமான பயங்கர யுத்தம் நடந்த ரணகளம் சில காலம் புல் பூண்டுகள் முளையாமல் கிடந்தது. அந்தப் பக்கம் மக்கள் போவதேயில்லை. சிறிது காலத்துக்குப் பிறகு அங்கே காடு மண்ட ஆரம்பித்தது. பள்ளிப்படைக் கோவிலைச் சுற்றிக் காடு அடர்ந்தது. புதர்களில் நரிகள் குடிபுகுந்தன. இருண்ட மரக்கிளைகளில் ஆந்தைகளும் கோட்டான்களும் வாசம் செய்தன. நாளடைவில் அப்பள்ளிப்படைக் கோயிலுக்கு யாரும் போவதை நிறுத்திவிட்டார்கள். எனவே, கோயிலும் நாளுக்கு நாள் தகர்ந்து போய் வந்தது. நமது கதை நடக்கும் காலத்தில் பாழடைந்து கிடந்தது.
</td><td>That gory battlefield lay waste for a few years; not a weed grew on that land. People avoided going near the place. After a while, forest began claiming the land for itself. Trees and creepers began growing thickly around the memorial temple. Wolves took up abode among the bushes. Owls and bats lived in the dark branches of tall trees. In the course of time, no one went near that temple. Over the years the building began to crumble. Soon it turned into ruins. By the times of our story, the place had become a totally deserted ruin in the middle of a forest.
</td></tr>

<tr><td>
     இத்தகைய பாழடைந்த பள்ளிப்படைக் கோயிலுக்கு இருட்டுகிற நேரத்தில் ஆழ்வார்க்கடியான் வந்து சேர்ந்தான். அக் கோயிலின்மேல் மண்டப விளிம்பில் அமைந்த காவல் பூத கணங்கள் அவனைப் பயமுறுத்தப் பார்த்தன. ஆனால் அந்த வீரவைஷ்ணவ சிகாமணியா பயப்படுகிறவன்? பள்ளிப்படைக் கோயில் மண்டபத்தின் மீது தாவி ஏறினான். மண்டபத்தின்மீது கவிந்திருந்த மரக்கிளையின் மறைவில் உட்கார்ந்துகொண்டான். நாலாபுறமும் கவனமாகப் பார்த்துக் கொண்டிருந்தான். அவனுடைய கண்கள் அடர்த்தியான இருளைக் கிழித்துக் கொண்டு பார்க்கும் சக்தியைப் பெற்றிருந்தன. அவனுடைய செவிகளும் அவ்வாறே மிக மெல்லிய ஓசையையும் கேட்கக்கூடிய கூர்மை பெற்றிருந்தன.
</td><td>Azlvar-adiyan reached the ruined memorial when darkness was setting in. The gargoyles carved on the upper walls of the memorial stared at him and tried to frighten him. But that brave Vaishnava was not one to be frightened easily. He jumped up and climbed on to the roof of the structure. He then hid himself carefully amidst the branches of a tree that covered the roof. He kept watch in all directions. Soon, his eyes were able to peer into the darkness and discern various shapes. His ears were able to hear even the tiniest of noises.
</td></tr>

<tr><td>
     இருட்டி ஒரு நாழிகை; இரண்டு நாழிகை; மூன்று நாழிகையும் ஆயிற்று. சுற்றிலும் சூழ்ந்திருந்த அந்தகாரம் அவனை அடியோடு அமுக்கி, மூச்சுத் திணறச் செய்தது. அவ்வப்போது காட்டு மரங்களினிடையே சலசலவென்று ஏதோ சத்தம் கேட்டது. அதோ ஒரு மரநாய் மரத்தின்மேல் ஏறுகிறது! அதோ ஒரு ஆந்தை உறுமுகிறது! இந்தப் பக்கம் ஒரு கோட்டான் கூவுகிறது! மரநாய்க்குப் பயந்து ஒரு பறவை சடசடவென்று சிறகை அடித்துக்கொண்டு மேல் கிளைக்குப் பாய்கிறது. அதோ, நரிகள் ஊளையிடத் தொடங்கி விட்டன.
</td><td>One hour, two hours and even three hours passed after sunset. The darkness around him was suffocating. Now and then he heard the rasping sound of forest trees: branches rubbed against each other. There! a wild-dog was climbing a tree. An owl hooted; bats screeched. Birds frightened by the wild-dog beat their wings loudly as they tried to perch on higher branches. Wolves had begun to howl.
</td></tr>

<tr><td>
     தலைக்கு மேலே ஏதோ சத்தம் கேட்டது. அண்ணாந்து பார்த்தான். அணிலோ, ஓணானோ, அல்லது அத்தகைய வேறொரு சிறிய பிராணியோ மரக்கிளைகளின் மீது தாவி ஏறிற்று.
</td><td>He heard a noise above his head: looked up. Some small animal -- lizard or squirrel jumped to a different branch.
</td></tr>

<tr><td>
மரக்கிளைகளின் இடுக்குகளின் வழியாக வானத்தில் ஒரு சிறு பகுதி தெரிந்தது. விண்மீன்கள் 'முணுக்' 'முணுக்' என்று மின்னிக்கொண்டு கீழே எட்டிப் பார்த்தன. அந்தத் தனிமை மிகுந்த கனாந்தகாரத்தினிடையே வானத்து நட்சத்திரங்கள் அவனுடன் நட்புரிமை கொண்டாடுவதுபோல் தோன்றின. எனவே, ஆழ்வார்க்கடியான் மரக்கிளைகளின் வழியாக எட்டிப் பார்த்த நட்சத்திரங்களைப் பார்த்து மெல்லிய குரலில் பேசினான்:
</td><td>A small patch of the clear sky could be seen through the branches of the tree. Stars twinkled and peeped down. In that silent, dark forest the stars seemed to extend a friendly smile towards him. Therefore, Thirumalai Nambi Azlvar-adiyan looked up at the stars and started talking softly:
</td></tr>

<tr><td>
"ஓ நட்சத்திரங்களே! உங்களை இன்றைக்குப் பார்த்தால் பூவுலக மக்களின் அறிவீனத்தைப் பார்த்துக் கேலி செய்து கண் சிமிட்டிச் சிரிப்பவர்களைப் போலத் தோன்றுகிறது. சிரிப்பதற்கு உங்களுக்கு வேண்டிய காரணம் உண்டு. நூறு வருஷத்துக்கு முன்னால் இதே இடத்தில் நடந்த பெரும் போரையும், போர் நடந்த பிறகு இங்கே வெகுநாள்வரை இரத்த வெள்ளம் பெருகிக் கிடந்ததையும் பார்த்திருக்கிறீர்கள். மனிதர்கள் எதற்காக இப்படி ஒருவரையொருவர் பகைக்க வேண்டும் என்று அதிசயிக்கிறீர்கள். எதற்காக இப்படி மனித இரத்தத்தைச் சிந்தி வெள்ளமாக ஓடச் செய்ய வேண்டும் என்று வியக்கிறீர்கள். இதற்கு பெயர் வீரமாம்."
</td><td>"Oh! My dear star friends! Today you seem to be laughing at the foolishness of these human beings on this earth. You have good reason to laugh! You might remember that horrible battle which took place in this very spot a hundred years ago; and how the whole area was a wretched ruin of blood and death. Perhaps you were surprised at mankind and their petty enmities! You wondered why they butchered each other to create rivers of red. It is called bravery!
</td></tr>

<tr><td>
     "ஒரு மனிதன் இறந்து நூறு வருஷம் ஆகியும் அவனிடம் பகைமை பாராட்டுகிறார்கள்! இந்தப் பள்ளிப்படை பகைவனுடைய பள்ளிப்படையாம்! பகைவன் பள்ளிப்படைக்கு அருகில் கூடி யோசிக்கப் போகிறார்களாம். செத்துப் போனவர்களின் பெயரால் உயிரோடிருப்பவர்களை இம்சிப்பதற்கு! வானத்து விண்மீன்களே! நீங்கள் ஏன் சிரிக்க மாட்டீர்கள்? நன்றாய்ச் சிரியுங்கள்!"
</td><td>Even a hundred years after a man's death they consider him an `Enemy' -- they referred to it as the `Enemy memorial'. They are going to meet near the enemy memorial and talk and conspire of more harm to the living in the name of the dead! Oh you twinkling lights of the skies! Why won't you laugh? Yes. Laugh as much as you wish.
</td></tr>

<tr><td>
     "கடவுளே! இங்கு வந்தது வீண் தானா? இன்றிரவெல்லாம் இப்படியே கழியப்போகிறதா? எதிர்பார்த்த ஆட்கள் இங்கே வரப்போவதில்லையா? என் காதில் விழுந்தது தவறா? நான் சரியாகக் கவனிக்கவில்லையா? அல்லது அந்த மச்சஹஸ்த சமிக்ஞையாளர்கள் தங்கள் யோசனையை மாற்றிக்கொண்டு வேறிடத்துக்குப் போய்விட்டார்களா? என்ன ஏமாற்றம்? இன்றைக்கு மட்டும் நான் ஏமாந்து போனால் என்னை நான் ஒரு நாளும் மன்னித்துக்கொள்ள முடியாது! ...ஆ! அதோ சிறிய வெளிச்சம் தெரிகிறது! அது என்ன? வெளிச்சம் மறைகிறது; மறுபடி தெரிகிறது. சந்தேகமில்லை. அதோ, சுளுந்து கொளுத்திப் பிடித்துக்கொண்டு யாரோ ஒருவன் வருகிறான்! இல்லை இரண்டு பேர் வருகிறார்கள். காத்திருந்தது வீண் போகவில்லை!..."
</td><td>Dear God! Is my coming here a big waste? Is the whole night going to pass like this? Are those men, whom I expected, coming here, or not? Did I hear wrong? Did I not see correct? Or did those men who made the sign of the fish change their plans and go some place else? -- What disappointment? Disappointment? I cannot forgive myself if I am cheated today... Ah! ... I think I can see some light in that direction. What is it? The light is now hidden. No. I can see it. No doubt now. Someone is coming here; he is holding a torch of burning twigs. No, not one man -- I hear two men. My waiting has not been wasted."
</td></tr>

<tr><td>
     வந்தவர்கள் இருவரும் பள்ளிப்படையைத் தாண்டிக் கொண்டு சிறிது அப்பால் போனார்கள். அடர்ந்த காட்டுக்கு மத்தியில் சிறிது இடைவெளி இருந்த இடத்தில் நின்றார்கள். ஒருவன் உட்கார்ந்து கொண்டான். கையில் சுளுந்து வைத்திருந்தவன் சுற்றும் முற்றும் பார்த்துக்கொண்டிருந்தான். யாருடைய வரவையோ அவன் எதிர்பார்த்தான் என்பதில் சந்தேகமில்லை. சற்று நேரத்துக்கெல்லாம் இன்னும் இரண்டு பேர் வந்தார்கள். அவர்கள் இதற்கு முன் இந்த இடத்துக்கு வந்தவர்களாக இருக்க வேண்டும். இல்லாவிட்டால் இந்த இருளில், அடர்ந்த காட்டில், வழி கண்டுபிடித்துக் கொண்டு வரமுடியுமா?
</td><td>The two men who came crossed the path and went beyond the memorial temple. They stopped in the midst of a small clearing nearby. One fellow sat down. The man holding the lighted twigs looked around. There was no doubt: he was expecting some others. After sometime, two others came and joined them. They must have been very brave men; men who had come to that spot several times before. Otherwise, they could not have found their way in that darkness in that forest.
</td></tr>

<tr><td>
     முதலில் வந்தவர்களும் பின்னால் வந்தவர்களும் ஏதோ பேசிக் கொண்டார்கள். ஆனால் ஆழ்வார்க்கடியான் காதில் அது ஒன்றும் விழவில்லை. 'அடடா, இத்தனை கஷ்டப்பட்டு வந்தும் பிரயோஜனம் ஒண்ணும் இராது போலிருக்கிறதே! ஆட்களின் அடையாளம் கூடத் தெரியாது போலிருக்கிறதே!'
</td><td>Those who came first and the late comers talked amongst themselves. But, Azlvar-adiyan could not hear a single word! Oh dear! All my effort seems useless. I cannot even see those men clearly. What shall I do?
</td></tr>

<tr><td>
     பிறகு இன்னும் இரண்டுபேர் வந்தார்கள். முன்னால் வந்தவர்களும் கடைசியில் வந்தவர்களும் ஒருவர்க்கொருவர் பேசிக் கொண்டார்கள். கடைசியாக வந்தவர்களில் ஒருவன் கையில் ஒரு பை கொண்டு வந்திருந்தான். அதை அவன் அவிழ்த்து அதனுள் இருந்தவற்றைக் கொட்டினான். சுளுந்து வெளிச்சத்தில் தங்க நாணயங்கள் பளபளவென்று ஒளிர்ந்தன.
</td><td>Two more men joined them very soon. They talked of something to each other. One of the men who came last, had a bag in one hand. He opened the string tied around his bag and poured its contents on the ground! Gold coins shone brightly in the light of the burning twigs.
</td></tr>

<tr><td>
கொட்டிய மனிதன் பைத்தியம் பிடித்தவனைப்போல் சிரித்து,
</td><td>The man who dropped the coins laughed like one possessed:
</td></tr>

<tr><td>
"நண்பர்களே! சோழநாட்டுப் பொக்கிஷத்தைக் கொண்டே சோழ ராஜ்யத்துக்கு உலை வைக்கப் போகிறோம்! இது பெரிய வேடிக்கையல்லவா?" என்று சொல்லிவிட்டு மறுபடியும் கலகலவென்று சிரித்தான்.
</td><td>"My friends! We are about to destroy the Chozla Kingdom using Chozla gold! Isn't it funny?" He laughed loudly again.
</td></tr>

<tr><td>
     "ரவிதாஸரே! இரைச்சல் போடவேண்டாம். கொஞ்சம் மெதுவாகப் பேசலாம்!" என்றான் ஒருவன்.
</td><td>"Ravidasa, don't make such a racket! Let us talk softly," said another.
</td></tr>

<tr><td>
     "ஆகா! இங்கு இப்படிப் பேசினால் என்ன? நரிகளும், மரநாய்களும், கூகைகளும் கோட்டான்களுந்தான் நம் பேச்சைக் கேட்கும்! நல்ல வேளையாக அவை யாரிடமும் போய்ச் சொல்லாது!" என்றான் ரவிதாஸன்.
</td><td>"Fine! What does it matter how we talk in this place? If anybody hears us, it will be owls and bats; wolves and wild-dogs; luckily they cannot repeat what they hear!" Ravidasa laughed even more loudly.
</td></tr>

<tr><td>
     "இருந்தாலும் கொஞ்சம் மெதுவாகப் பேசுவதே நல்லது அல்லவா?"
</td><td>"Maybe. But, it is better to talk softly."
</td></tr>

<tr><td>
     பிறகு அவர்கள் மெல்லப் பேசத் தொடங்கினார்கள். ஆழ்வார்க்கடியானுக்கு அவர்களுடைய பேச்சைக் கேட்டறியாமல் மண்டபத்தின் பேரில் உட்கார்ந்து இருப்பது வீண் என்று தோன்றியது. மண்டபத்திலிருந்து இறங்கிக் கூட்டம் நடக்கும் இடத்திற்கு அருகில் நின்று ஒட்டுக்கேட்டே தீரவேண்டும். அதனால் விளையும் அபாயத்தையும் சமாளித்துக் கொள்ள வேண்டும். இவ்விதம் எண்ணி ஆழ்வார்க்கடியான் மண்டபத்திலிருந்து இறங்க முயன்றபோது, மரக்கிளையில் அவன் உடம்பு உராய்ந்ததால் சலசலப்புச் சத்தம் உண்டாயிற்று.
</td><td>They started talking amongst themselves, softly. Azlvar-adiyan felt that it was a waste to sit on top of that roof without hearing anything. He must get down and go near the clearing to listen to their talk. He must manage to avoid the danger from such activity. Azlvar-adiyan started down from the roof top. His stocky body disturbed the tree branches and made a slight noise.
</td></tr>

<tr><td>
     பேசிக் கொண்டிருந்த மனிதர்களில் இருவர் சட்டென்று குதித்து எழுந்து, "யார் அங்கே?" என்று கர்ஜித்தார்கள்.
</td><td>One of the men in the clearing jumped up quickly, saying, "Who is that?"
</td></tr>

<tr><td>
     ஆழ்வார்க்கடியானுடைய இதயத் துடிப்பு சிறிது நேரம் நின்று போயிற்று. அவர்களிடம் அகப்பட்டுக் கொள்ளாமல் தப்பி ஓடுவதைத் தவிர வேறு வழியில்லை. ஓடினாலும் காட்டில் சலசலப்புச் சத்தம் கேட்கத்தானே செய்யும்! அவர்கள் வந்து தன்னைப் பிடித்து விடலாம் அல்லவா?
</td><td>Azlvar-adiyan's heart stopped beating for a few seconds. There was no way of not being discovered, except to run. Running would cause more noise. They will surely catch him.
</td></tr>

<tr><td>
     அச்சமயத்தில், கோட்டான் ஒன்று சப்பட்டையை விரித்து உயர்த்தி அடித்துக்கொண்டதுடன் "ஊம் ஊம்" என்று உறுமியது.

</td><td>A vampire bat on the tree spread open its huge wings; it then opened and closed its wings lazily several times and whistled "Oorm, oorm," loudly, twice.

</td></tr>
</table></body></html>