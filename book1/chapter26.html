<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
26.
</td><td>Chapter 26
</td></tr>

<tr><td>
"அபாயம்! அபாயம்!"
</td><td>Danger! Danger!
</td></tr>

<tr><td>
     ஆஸ்தான மண்டபத்தில் புலவர்களூக்கு முன்னதாகவே வந்தியத்தேவன் பிரவேசித்தான். அங்கே ஓர் உயர்ந்த சிம்மாசனத்தில் கம்பீரமாக வீற்றிருப்பவர் தான் சின்னப் பழுவேட்டரையராயிருக்க வேண்டும் என்று ஊகித்துக் கொண்டான். அவரைச் சுற்றிலும் பலர் கைகட்டி வாய் புதைத்து நின்றார்கள். அன்று வந்த ஓலைகள் பலவற்றை வைத்துக்கொண்டு ஒருவர் நின்றார். கணக்காயர் கணக்குச் சொல்வதற்குக் காத்திருந்தார். காவல் படைத் தலைவர்கள் சின்னப் பழுவேட்டரையருடைய அன்றாடக் கட்டளைகளை எதிர்பார்த்து நின்றார்கள். ஏவிய வேலைகளைச் செய்வதற்குப் பணியாளர்கள் காத்திருந்தார்கள். சிம்மாசனத்துக்குப் பின்னால் நின்று சில ஏவலாளர் வெண்சாமரம் வீசிக் கொண்டிருந்தார்கள். கையில் வெற்றிலைப் பெட்டியுடன் ஒருவன் ஆயத்தமாயிருந்தான்.
</td><td>Vandiya Devan entered the audience chamber ahead of the poets. He guessed that the stately person seated on the high throne was the Younger Lord of Pazluvoor. Several persons stood around him in deferential postures with hands folded and lips sealed. One person stood with several bundles of palm-leafs, letters which had arrived that day. The accountant waited on the side with his books to render the previous day's accounts. Leaders of the guard patiently awaited his orders for the day. Servants lingered in readiness to execute any order that was given. A couple of maids stood behind the throne waving the white-whisk fans. Another fellow stood ready with the box of betel leaves and condiments.
</td></tr>

<tr><td>
     மிடுக்கிலும் பெருமிதத்திலும் யாருக்கும் பின்வாங்காதவனான வந்தியத்தேவன் கூடச் சிறிது அடக்க ஒடுக்கத்துடனேதான் சின்ன பழுவேட்டரையரிடம் அணுகினான்.
</td><td>Even Vandiya Devan, who had no dearth of self-esteem or pride, approached the Younger Lord Pazluvoor with some humility and timidity.
</td></tr>

<tr><td>
     பெரியவரைக் காட்டிலும் சின்னவர் வீர கம்பீரத்தில் இன்னும் ஒரு படி உயர்ந்தவராகவே காணப்பட்டார்.
</td><td>The younger brother seemed even more imposing than the elder.
</td></tr>

<tr><td>
     நமது வீரனைப் பார்த்ததும் அவர் முக மலர்ச்சியுடன், "யார், தம்பி, நீ! எங்கிருந்து வருகிறாய்?" என்று கேட்டார்.
</td><td>Upon sighting our gallant, he asked with a cheerful face, "Thambi, who are you? Where have you come from?"
</td></tr>

<tr><td>
     வீர வாலிபர்களைக் கண்டால் சின்னப் பழுவேட்டரையரின் கடுகடுத்த முகம் மலர்ந்துவிடும். நாடெங்கும் உள்ள வாலிப வீரர்களைத் தம்முடைய காவல் படையில் சேர்த்துக் கொள்வதில் அவருக்கு மிக்க ஆர்வம்.
</td><td>The usually harsh mein of the Younger Lord Pazluvoor always brightened upon seeing brave young men. He was eager to recruit fearless young men from all over the country into his company of guards.
</td></tr>

<tr><td>
     "தளபதி! நான் காஞ்சிபுரத்திலிருந்து வந்தேன்! இளவரசர் ஓலை கொடுத்து அனுப்பினார்!" என்று பணிவான குரலில் வந்தியத்தேவன் மறுமொழி சொன்னான்.
</td><td>"Commander! Sir! I come from Kanchi. The Prince has sent me with letters." Vandiya Devan answered in a deferential voice.
</td></tr>

<tr><td>
     காஞ்சிபுரம் என்றதும் சின்னப் பழுவேட்டரையரின் முகம் கடுத்தது.
</td><td>Upon hearing the word Kanchi, the Commander's face darkened.
</td></tr>

<tr><td>
     "என்ன? என்ன சொன்னாய்?" என்று மீண்டும் கேட்டார்.
</td><td>"What? What did you say?" he asked again.
</td></tr>

<tr><td>
     "காஞ்சிபுரத்திலிருந்து இளவரசர் கொடுத்த ஓலையுடன் வந்தேன்!"
</td><td>"I have come from Kanchi City with letters from the Prince."
</td></tr>

<tr><td>
     "எங்கே இப்படிக் கொடு!" என்று அலட்சியமாய்க் கேட்ட போதிலும் அவருடைய குரலில் சிறிது பரபரப்புத் தொனித்தது.
</td><td>"Where are they? Give them here!" he commanded with contempt, but his face showed some disquiet.
</td></tr>

<tr><td>
     வல்லவரையன் அடக்க ஒடுக்கத்துடன் ஓலைச் சுருளை எடுத்துக் கொண்டே "தளபதி! ஓலை சக்கரவர்த்திக்கு!" என்றான்.
</td><td>Vandiya Devan drew the letters from his waist pouch, but still reverently, said, "Commander, the letter is for the Emperor!"
</td></tr>

<tr><td>
அதைப் பொருட்படுத்தாமல் சின்னப் பழுவேட்டரையர் ஓலையை வாங்கி ஆவலுடன் பார்த்தார். பக்கத்தில் நின்றவனிடம் கொடுத்து அதைப் படிக்க சொன்னார்.
</td><td>The Younger Lord Pazluvoor did not care about that, he snatched the roll of palm leaves from him and looked at the seals eagerly. He then gave the roll to a subordinate, asking him to read it.
</td></tr>

<tr><td>
கேட்டுவிட்டு, "புதிய விஷயம் ஒன்றுமில்லை!" என்று தமக்குத் தாமே முணுமுணுத்துக் கொண்டார்.
</td><td>After listening, he mumbled, "Nothing new!" He seemed involved in his own thoughts.
</td></tr>

<tr><td>
     "தளபதி! நான் கொண்டு வந்த ஓலை..." என்றான் வந்தியத்தேவன்.
</td><td>"Commander! The letters I brought," started Vandiya Devan.
</td></tr>

<tr><td>
     "ஓலைக்கு என்ன? நான் கொடுத்து விடுகிறேன் சக்கரவர்த்தியிடம்!"
</td><td>"What about the letters? I shall give them to the Emperor."
</td></tr>

<tr><td>
     "இல்லை; என்னையே நேரில் சக்கரவர்த்தியின் கையில் கொடுக்கும்படி..."
</td><td>"No! Sir! The Prince asked me to deliver them personally into the hands of the Emperor."
</td></tr>

<tr><td>
     "ஓகோ! என்னிடம் நம்பிக்கை இல்லையா? இளவரசர் அப்படி உன்னிடம் சொல்லி அனுப்பினாரோ?" என்ற போது, தஞ்சைக் கோட்டைத் தளபதியின் முகத்தில் எள்ளும் கொள்ளும் வெடித்தன.
</td><td>"Oh! You don't trust me? Did Prince Aditya tell you that?" asked the Commander of Tanjore with anger clouding his face.
</td></tr>

<tr><td>
     "இளவரசர் அவ்வாறு சொல்லவில்லை; தங்கள் தமையனார் தான் அவ்விதம் கட்டளையிட்டார்!"
</td><td>"The Prince did not say anything like that. Your elder brother ordered it."
</td></tr>

<tr><td>
     "என்ன? என்ன? பெரியவரை நீ எங்கே பார்த்தாய்?"
</td><td>"What? What? Where did you see the Elder?"
</td></tr>

<tr><td>
     "வழியில் கடம்பூர் சம்புவரையர் வீட்டில் ஒருநாள் இரவு தங்கியிருந்தேன். அங்கேதான் பார்க்க நேர்ந்தது. இந்த மோதிரத்தையும் அவர்தான் கொடுத்தனுப்பினார்..."
</td><td>"I stayed in the house of Kadamboor Sambuvaraya for a night on the way. I met him there. He sent me, with this signet ring..."
</td></tr>

<tr><td>
     "ஆகா இதை நீ ஏன் முன்னமே சொல்லவில்லை? கடம்பூரில் இரவு நீ தங்கியிருந்தாயா? இன்னும் யார் யார் வந்திருந்தார்கள்?"
</td><td>"Ah! Why didn't you say so in the first place? Did you stay the night at Kadamboor? Who else had come?"
</td></tr>

<tr><td>
     "மழநாடு, நடுநாடு, திருமுனைப்பாடி நாடுகளிலிருந்து பல பிரமுகர்கள் வந்திருந்தார்கள்..."
</td><td>"Several dignitaries from Mazluvoor, the Central Provinces, Thiru-munai-padi and elsewhere had come..."
</td></tr>

<tr><td>
     "இரு இரு! பிறகு சாவகாசமாகக் கேட்டுக் கொள்கிறேன். முதலில் நீயே இந்த ஓலையைச் சக்கரவர்த்தியிடம் கொடுத்து விட்டு வா! அப்புறம் தமிழ்ப் புலவர்கள் வந்துவிடுவார்கள். வளவளவென்று பேசிக்கொண்டிருப்பார்கள்... இந்தப் பிள்ளையைச் சக்கரவர்த்தியிடம் அழைத்துப் போ!" என்று அருகில் நின்ற வீரன் ஒருவனுக்குச் சின்ன பழுவேட்டரையர் கட்டளையிட்டார்.
</td><td>"Wait! Stop! I must talk to you at leisure. First, you can go in and deliver this letter to the Emperor and come back. Those Tamil poets will be here soon and if you give them a chance they will not stop their blabberings. Come back here. Hey! Who is there ...? take this man to the Emperor's bed chamber!" ordered the Younger Lord of Pazluvoor.
</td></tr>

<tr><td>
     அந்த வீரனைத் தொடர்ந்து வந்தியத்தேவன் மேலும் அரண்மனையின் உட்புறத்தை நோக்கிச் சென்றான்.
</td><td>Vandiya Devan followed the servant into the inner courtyards of that palace.
</td></tr>

<tr><td>
     மூன்று பக்கங்களில் அலைகடல் முழக்கம் கேட்கும்படியாகப் பரந்திருந்த சோழ சாம்ராஜ்யத்தின் சிங்காசனம் சில காலமாக நோய்ப் படுக்கையாக மாறியிருந்தது? அந்தச் சிம்மாசனத்தில் பராந்தக சுந்தர சோழ சக்கரவர்த்தி சாய்ந்து படுத்திருந்தார். இராஜ்யாதிகாரங்களையெல்லாம் மற்றவர்களிடம் ஒப்படைத்து விட்டு மருத்துவச் சிகிச்சை செய்துகொண்டிருந்தாராயினும் சிற்சில முக்கியமான சந்தர்ப்பங்களில் முக்கியமான மனிதர்களுக்கு அவர் தரிசனம் அளித்தே தீரவேண்டியிருந்தது. அமைச்சர்களும் தளபதிகளும் வேளக்காரப் படைவீரர்களும், அவரைத் தினந்தோறும் வந்து தரிசித்துவிட்டுப் போவது இராஜ்யத்தின் நன்மைக்கு அவசியமாயிருந்தது.
</td><td>For some time now, the throne of the Chozla Empire -- bound by the roaring seas on three sides -- had been transformed into a sickbed. Emperor Paranthaka Sundara Chozla was reclining on that bed. Though he had delegated all affairs of the state to his officials and ministers, oftentimes he had to receive particularly indispensable persons on certain important occasions. These days he was mostly under the care of his physicians. But, it was essential for the welfare of the empire that his ministers, army generals, captains, and the leaders of the Velaikara Battalion should come to his presence daily.
</td></tr>

<tr><td>
     எத்தனையோ போர் முனைகளில் செயற்கரும் வீரச் செயல்கள் புரிந்த அசகாய சூரர் என்று பெயர் பெற்றவரும், நாடு நகரமெல்லாம் 'சுந்தர சோழர்' என்று அழைக்கப்பட்டவரும், அழகில் மன்மதனுக்கு ஒப்பானவர் என்று புகழ் பெற்றவருமான சக்கரவர்த்தியின் நோய்ப்பட்டு மெலிந்த தோற்றத்தைக் கண்டதும் வந்தியத்தேவனால் பேசவே முடியாமற் போய்விட்டது. அவனுடைய கண்களில் நீர் ததும்பியது. அருகில் சென்று அடிபணிந்து வணங்கிப் பயபக்தியுடன் ஓலையை நீட்டினான்.
</td><td>When Vandiya Devan saw the emaciated, sickly appearance of the Emperor -- who had performed celebrated deeds of valor in various battles and acquired fame as a brave warrior, who was called `Sundara Chozla, the Handsome One' by all the country and nation, who was renowned to be like the God of Love in looks -- he could not utter a single word. His eyes filled with tears. He approached closer to the bed and bowed low; then submitted the letter.
</td></tr>

<tr><td>
     சக்கரவர்த்தி ஓலையை வாங்கிக்கொண்டே, "எங்கிருந்து வந்தாய்? யாருடைய ஓலை?" என்று ஈனஸ்வரத்தில் கேட்டார்.
</td><td>The Emperor began opening the letter as he asked in a faint voice, "Where are you coming from? Whose letter is this?"
</td></tr>

<tr><td>
     "பிரபு காஞ்சியிலிருந்து வந்தேன். இளவரசர் ஆதித்தர் தந்த ஓலை!" என்று வந்தியத்தேவன் நாத் தழுதழுக்கக் கூறினான்.
</td><td>"My Majesty! My Lord! I come from Kanchi City; I bring this letter from Prince Aditya." Vandiya Devan spoke the words with a trembling tongue.
</td></tr>

<tr><td>
     சக்கரவர்த்தியின் முகம் உடனே பிரகாசம் அடைந்தது. அவர் அருகில் திருக்கோவலூர் மலையமான் புதல்வியான சக்கரவர்த்தினி வானமாதேவி வீற்றிருந்தாள். அவளைப் பார்த்து, "தேவி! உன் புதல்வனிடமிருந்து ஓலை வந்திருக்கிறது!" என்று சொல்லிவிட்டுப் படித்தார்.
</td><td>Immediately, the Emperor's face brightened. The Empress, Vanama Devi, daughter of Thirukovalur Malayaman, was seated near him. He looked at her saying, "Devi, your son has sent a letter!" he began reading.
</td></tr>

<tr><td>
     "ஆகா! இளவரசன் காஞ்சியில் பொன் மாளிகை கட்டியிருக்கிறானாம். நீயும் நானும் அங்கு வந்து சில நாள் தங்கியிருக்க வேண்டுமாம்!" என்று சொல்லியபோதே, சக்கரவர்த்தியின் முகம் முன்னைவிடச் சுருங்கியது.
</td><td>"Ah! The Prince has built a Golden Palace at Kanchi! He wants me and you to come and live there for a while!" saying this, the Emperor's face became sadder than before.
</td></tr>

<tr><td>
     "தேவி! உன் புதல்வன் செய்கையைப் பார்த்தாயா? என் பாட்டனார், உலகமெல்லாம் புகழ்பெற்ற பராந்தக சக்கரவர்த்தி, அரண்மனையில் சேர்ந்திருந்த தங்கத்தையெல்லாம் அளித்துத் தில்லை அம்பலத்துக்குப் பொன் கூரை வேய்ந்து, பொன்னம்பலம் ஆக்கினார். நம்முடைய குலத்தில் தோன்றிய பெரியவர்கள் யாரும் தாங்கள் வசிக்கும் அரண்மனையைப் பொன்னால் கட்டியதில்லை. அரண்மனை கட்டுவதைக் காட்டிலும் ஆலயம் எடுப்பதையே முக்கியமாகக் கருதினார்கள். ஆனால் ஆதித்த கரிகாலன் இப்படிச் செய்திருக்கிறான்! ஆகா! இந்தத் தெய்வ நிந்தனைக்கு என்ன பரிகாரம் செய்வது?" என்றார்.
</td><td>"Devi, look at this activity of your son! My grandfather, that famous Emperor Paranthaka, collected all the gold in the palace vaults to cover the roof of the temple at Chidambaram making it a Golden Temple! No person born in our clan built a golden palace for their personal dwelling! They considered the building of temples to be more important than the building of palaces. But look at what this Karikala has done? Ah! How can I atone this outrage against the Gods?" said the Emperor.
</td></tr>

<tr><td>
     மகனிடமிருந்து ஓலை வந்தது என்பதைக் கேட்டுச் சிறிது மலர்ச்சியடைந்த தேவியின் முகம் மறுபடி முன்னைக் காட்டிலும் அதிகமாக வாடியது. மறுமொழி ஒன்றும் அவளால் சொல்ல முடியவில்லை.
</td><td>Devi's face, which had cheered up on hearing that there was a letter from her son, now became more melancholy than before. She could not give any reply.
</td></tr>

<tr><td>
     அச்சமயத்தில் வந்தியத்தேவன் தைரியமும், துணிவும் வரவழைத்துக் கொண்டு, "பிரபு தங்கள் திருக்குமாரர் செய்தது அப்படியொன்றும் தவறில்லையே? உசிதமான காரியத்தையே செய்திருக்கிறார். மகனுக்குத் தாயும் தந்தையுமே முதன்மையான தெய்வங்கள் அல்லவா? ஆகையால் தாங்களும், தேவியும் வசிப்பதற்காகத் தங்கள் புதல்வர் பொன்மாளிகை கட்டியது முறைதானே?" என்றான்.
</td><td>At that instant Vandiya Devan gathered courage and boldness. "My Lord! There isn't anything so very wrong in what your esteemed son has done! He has done the right thing. Are not his mother and father the first Gods for a son? So, is it not right that your son should build a Golden Palace for your dwelling?" he asked.
</td></tr>

<tr><td>
     சுந்தர சோழர் புன்னகை பூத்து, "தம்பி! நீ யாரோ தெரியவில்லை. மிக்க அறிவாளியாயிருக்கிறாய்; சாதுர்யமாகப் பேசுகிறாய். ஆனால் மகனுக்குத் தாய் தந்தை தெய்வமே என்றாலும், மற்றவர்களுக்கு இல்லைதானே? எல்லாரும் வழிபடும் தெய்வத்துக்கு அல்லவா பொன் கோயில் எடுக்க வேண்டும்!" என்றார்.
</td><td>Sundara Chozla smiled, "Thambi, who are you? Do I know you? You seem very intelligent. You talk very cleverly. Even if his parents are Gods to their son, they are not that for others! Golden temples should be built only for Gods worshipped by one and all!"
</td></tr>

<tr><td>
     "பிரபு! மகனுக்குத் தந்தை தெய்வம்; மக்களுக்கெல்லாம் அரசர் தெய்வம். அரசர்கள் திருமாலின் அம்சம் பெற்றவர்கள் என்று வேத புராணங்கள் சொல்லுகின்றன. ஆகையால் அந்த வகையிலும் தங்களுக்குப் பொன் மாளிகை எடுத்தது பொருத்தமானதே!" என்றான் நம் வீரன்.
</td><td>"My Lord! His father is God to the son; the king is God to all his subjects. The religious texts says that a monarch possesses the qualities of God. Therefore, it is quite appropriate to build a golden palace for you."
</td></tr>

<tr><td>
     சுந்தர சோழர் மறுபடியும் மலையமான் திருமகளை நோக்கி, "தேவி! இந்தப் பிள்ளை எவ்வளவு புத்திசாலி, பார்த்தாயா? நம்முடைய ஆதித்தனுக்கு இவனையொத்தவர்களின் உதவியிருந்தால், அவனைப்பற்றி நாம் கவலைப்பட வேண்டியதில்லை. அவனுடைய அஜாக்கிரதை சுபாவத்தைப் பற்றியும் விசாரப்பட வேண்டியதில்லை!" என்றார்.
</td><td>Sundara Chozla looked at his wife, Malayaman's daughter, once again, "Devi! Look at this boy; see how resourceful he is? If our Aditya has the council of such men we do not have to be so concerned about him. We need not worry about his heedless nature," he said.
</td></tr>

<tr><td>
     பிறகு, வந்தியத்தேவனைப் பார்த்து, "தம்பி! பொன் மாளிகை கட்டியது உசிதமானாலும் உசிதமில்லா விட்டாலும் நான் காஞ்சிக்கு வருவது சாத்தியமில்லை. நீதான் பார்க்கிறாயே! எப்போதும் படுத்த படுக்கையாக இருந்து வருகிறேன். நெடுந்தூரப் பிரயாணத்தை மேற்கொள்ளுதல் இயலாத காரியம். ஆதித்தன் தான் என்னைப் பார்ப்பதற்கு இங்கே வந்தாக வேண்டும். அவனைக் காண்பதற்கு எங்களுக்கும் ஆசையாகத்தான் இருக்கிறது. நாளைக்கு மீண்டும் வா! மறு ஓலை எழுதி வைக்கும்படி சொல்லுகிறேன்!" என்றார்.
</td><td>He then looked at Vandiya Devan, "Thambi, Whether it is right or wrong about building the Golden Palace at Kanchi, one thing is clear. It is not possible for me to come to Kanchi now. You are seeing my condition. I am completely bed ridden like this. It is not possible to undertake a long journey. Aditya must come here to see me. We too wish to see him. Come back tomorrow. I shall have a letter prepared in reply," said the Emperor.
</td></tr>

<tr><td>
     இச்சமயத்தில், கூட்டமாகப் பலர் தரிசன மண்டபத்தை நெருங்கி வருவதை வந்தியத்தேவன் அறிந்தான். ஆகா! அந்தப் புலவர் கூட்டம் வருகிறது போலும்! அவர்களுடன் ஒருவேளை சின்னப் பழுவேட்டரையரும் வருவார். அப்புறம் தான் சொல்ல வேண்டியதைச் சொல்ல முடியாமலே போய்விடலாம்! நாலு வார்த்தையில் சுருக்கமாக சொல்லிவிட வேண்டியது தான்! - இவ்விதம் சில விநாடிப்பொழுதில் சிந்தித்து முடிவு செய்து, "சக்கரவர்த்தி! தயவு செய்யுங்கள்! கருணை கூர்ந்து என் விண்ணப்பத்தைக் கேளுங்கள். தாங்கள் அவசியம் இந்தத் தஞ்சையிலிருந்து கிளம்பிவிட வேண்டும். இங்கே தங்களை அபாயம் சூழ்ந்திருக்கிறது! அபாயம்! அபாயம்!..." என்றான்.
</td><td>Vandiya Devan, could hear the noise of several people coming down the corridor. Oh yes! That group of bards and poets is coming here. The Younger Lord Pazluvoor is perhaps coming with them. Then, I may not be able to disclose to the Emperor all that I have to narrate to him. I must briefly tell him everything right now. Vandiya Devan made this decision within a few seconds; "My Lord! Sire! I seek your grace, please listen to my petition. It is important that you leave Tanjore. Danger surrounds you here. Danger! Danger!" said Vandiya Devan.
</td></tr>

<tr><td>
     அவன் இவ்விதம் சொல்லிக்கொண்டிருக்கும்போதே சின்னப் பழுவேட்டரையர் தரிசன மண்டபத்துக்குள் பிரவேசித்தார். அவரைத் தொடர்ந்து புலவர்கள் வந்தார்கள்.
</td><td>As he was speaking these words the Younger Lord of Pazluvoor entered the chamber. The bards and poets followed him.
</td></tr>

<tr><td>
     வந்தியத்தேவன் கடைசியாகக் கூறிய வார்த்தைகள் கோட்டைத் தளபதியின் காதில் விழுந்தன. அவருடைய முகத்தில் கோபக் கனல் ஜ்வாலை விட்டது!

</td><td>The last few words uttered by Vandiya Devan fell in the ears of the Commander of Tanjore. Anger flashed brightly on his face.

</td></tr>
</table></body></html>