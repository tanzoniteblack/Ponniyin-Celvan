<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
பதினாறாம் அத்தியாயம்
</td><td>Chapter 16
</td></tr>

<tr><td>
அருள்மொழிவர்மர்
</td><td>Arulmozli Varma
</td></tr>

<tr><td>
இன்றைக்குச் சுமார் (1950ல் எழுதப்பட்டது) 980 ஆண்டுகளுக்கு முன்னால் கோ இராசகேசரிவர்மர் பராந்தக சுந்தர சோழ மன்னர் தென்னாட்டில் இணையில்லாத சக்கரவர்த்தியாக விளங்கி வந்தார். நம் கதை நடக்கும் காலத்துக்குப் பன்னிரண்டு ஆண்டுகளுக்கு முன்பு இவர் சிங்காசனம் ஏறினார். சென்ற நூறாண்டுகளாகச் சோழர்களின் கை நாளுக்கு நாள் வலுத்து வந்தது. சோழ சாம்ராஜ்யம் நாலா திசையிலும் பரவி வந்தது. எனினும் சுந்தர சோழர் பட்டத்துக்கு வந்த சமயத்தில் தெற்கேயும் வடக்கேயும் விரோதிகள் வலுப்பெற்றிருந்தார்கள்.
</td><td>About a thousand and more years ago, the best of kings, Paranthaka Sundara Chozla (AD 957-973), ruled as an Emperor without equal in South India. He had ascended the Chozla throne several years before the times of our story. For the past several hundred years Chozla power had been growing. Chozla Territories were spreading in all directions. Even so, when Sundara Chozla ascended the throne, his enemies in the south and north were powerful.
</td></tr>

<tr><td>
சுந்தர சோழருக்கு முன்னால் அரசு புரிந்த கண்டராதித்தர் சிவ பக்தியில் திளைத்துச் 'சிவஞான கண்டராதித்தர்' என்று புகழ்பெற்றவர். அவர் இராஜ்யத்தை விஸ்தரிப்பதில் அவ்வளவாகச் சிரத்தை கொள்ளவில்லை. கண்டராதித்தருக்குப் பிறகு பட்டத்துக்கு வந்த அவருடைய சகோதரர் அரிஞ்சயர் ஓர் ஆண்டு காலந்தான் சிம்மாசனத்தில் இருந்தார். அவர் தொண்டை நாட்டிலுள்ள 'ஆற்றூரில் துஞ்சிய' பின்னர், அவருடைய புதல்வர் பராந்தக சுந்தர சோழர் தஞ்சைச் சிம்மாசனம் ஏறினார்.
</td><td>Gandara Aditya who had ruled before him, was immersed in devotion to God Shiva; he had merited the title Gandara-aditya who had knowledge of (knew) Shiva. He did not show much interest in expanding his territories. After Gandara Aditya, his brother Arinjaya, who ascended the throne, ruled for a short year. After Arinjaya's death at Atrur, his son Paranthaka Sundara Chozla came to power.
</td></tr>

<tr><td>
பேரரசர் ஒருவருக்கு இருக்க வேண்டிய எல்லாச் சிறந்த அம்சங்களும் சுந்தர சோழ சக்கரவர்த்தியிடம் பொருந்தியிருந்தன. போர் ஆற்றல் மிக்க சுந்தர சோழர் தம் ஆட்சியின் ஆரம்பத்திலேயே தென் திசைக்குப் படையெடுத்துச் சென்றார். சேவூர் என்னுமிடத்தில் சோழ சைன்யத்துக்கும் பாண்டிய சைன்யத்துக்கும் பெரும் போர் நடைபெற்றது. அச்சமயம் மதுரை மன்னனாயிருந்த வீரபாண்டியனுக்குத் துணை செய்வதற்காகச் சிங்கள நாட்டு அரசன் மகிந்தன் ஒரு பெரிய சேனையை அனுப்பியிருந்தான். சோழர்களின் மாபெரும் வீர சைன்யம் பாண்டியர்களுடைய சேனையையும் சிங்கள நாட்டுப் படையையும் சேவூரில் முறியடித்தது. வீரபாண்டியன் படையிழந்து, முடியிழந்து, துணையிழந்து, உயிரை மட்டும் காப்பாற்றிக் கொண்டு போர்க்களத்திலிருந்து ஓடித் தப்பித்தான். பாலை நிலப் பகுதியொன்றின் நடுவில் இருந்த மலைக் குகையில் ஒளிந்து கொண்டு காலங்கழிக்கலானான்.
</td><td>Sundara Chozla had all the qualities essential for a great king. Being skilled in war, he led a campaign to the southern region in the very beginning of his reign. A great battle took place between the Chozla and Pandiya armies at a place called Chevoor. Mahinda, the King of Lanka, had sent a large battalion to help his friend Veera-pandiya, who ruled at that time from Madurai City. The large Chozla armies defeated the combined forces of the Pandiyas and the Lankans at Chevoor. Veera-pandiya who lost his armies, lost his crown, lost his friends, saved his life and ran from the battlefield to escape into hiding. He hid himself in the rocky caves of a desert and bided his time.
</td></tr>

<tr><td>
சேவூர்ப் போரில் ஈழத்துப் படை அநேகமாக நிர்மூலமாகி விட்டது. எஞ்சிய வீரர்கள் சிலர் போர்க்களத்தில் புகழையும் வீரத்தையும் உதிர்த்துவிட்டு, உயிரை மட்டும் கைக்கொண்டு ஈழநாட்டுக்கு ஓடிச் சென்றார்கள்.
</td><td>Most of the Lankan army was destroyed in the Chevoor battle. Some soldiers who survived, abandoned their fame and bravery and escaped to Lanka with their lives.
</td></tr>

<tr><td>
இவ்விதம் பாண்டியர்களுக்கும் சோழர்களுக்கும் நடக்கும் போர்களில் சிங்கள மன்னர்கள் தலையிட்டுப் பாண்டியர்க்கு உதவிப் படை அனுப்புவது சில காலமாக வழக்கமாய்ப் போயிருந்தது. இந்த வழக்கத்தை அடியோடு ஒழித்து விடச் சுந்தர சோழ சக்கரவர்த்தி விரும்பினார். ஆகையினால் சோழ சைன்யம் ஒன்றை இலங்கைக்கு அனுப்பிச் சிங்கள மன்னர்களுக்குப் புத்தி கற்பிக்க எண்ணினார். கொடும்பாளூர்ச் சிற்றரசர் குடும்பத்தைச் சேர்ந்த பராந்தகன் சிறிய வேளான் என்னும் தளபதியின் தலைமையில் ஒரு பெரும் படையைச் சிங்களத்துக்கு அனுப்பினார். துரதிர்ஷ்டவசமாக சோழர் படை சிங்களத்துக்கு ஒரே தடவையில் போய்ச் சேரவில்லை. அதற்குத் தேவையான கப்பல் வசதிகள் இல்லை.
</td><td>It had been the practice of the Lankan kings to send their men in support of the Pandiya kings, in the clashes between the Chozlas and Pandiyas. Sundara Chozla wished to put an end to this practice. He decided to send a Chozla contingent to land in Lanka and teach the island king a lesson. He sent a large army to Lanka under the command of a chieftain of Kodumbalur, known as Paranthaka the Younger Lord of Velir. Unfortunately the Chozla army did not land in Lanka all at one time. They did not have adequate shipping facilities for that.
</td></tr>

<tr><td>
முதல் தடவை சென்ற சேனை முன் யோசனையின்றித் துணிந்து முன்னேறத் தொடங்கியது. மகிந்தராஜனுடைய தளபதி ஸேனா என்பவனின் தலைமையில் சிங்களப் பட ை எதிர்பாராதவிதத்தில் வந்து சோழப் படையின் பகுதியை வளைத்துக் கொண்டது. பயங்கரமான பெரும் போர் நடந்தது. அதில் சோழ சேனாதிபதியான பராந்தகன், சிறிய வேளான் தன் வீரப் புகழை நிலைநிறுத்திவிட்டு இன்னுயிரைத் துறந்தான்! ''ஈழத்துப் பட்ட பராந்தகன் சிறிய வேளான்' என்று சரித்திரக் கல்வெட்டுக்களில் பெயர் பெற்றான்.
</td><td>The battalions which had landed first started advancing without any forethought. Mahinda's Lankan army led by Commander Sena came out and surrounded the Chozla forces in a surprise move. A terrible battle was fought. In that engagement, the Chozla Commander lost his life. Stone inscriptions (deciphered in recent years) refer to him as the Younger Lord of Velir who fell in Lanka.
</td></tr>

<tr><td>
இந்த செய்தியானது பாலைவனத்தில் மலைக் குகையில் ஒளிந்து கொண்டிருந்த வீரபாண்டியனுக்கு எட்டியதும் அம்மன்னன் மீண்டும் துணிவு கொண்டு வௌிவந்தான். மறுபடியும் பெருஞ் சேனை திரட்டிப் போரிட்டான். இம்முறை பாண்டிய சேனை அதோகதி அடைந்ததுடன், வீரபாண்டியனும் உயிர் துறக்க நேர்ந்தது. இந்தப் போரில் சுந்தர சோழரின் முதற் குமாரர் ஆதித்த கரிகாலர் முன்னணியில் நின்று பராக்கிரமச் செயல்கள் புரிந்தார்; 'வீரபாண்டியன் தலை கொண்ட கோப்பரகேசரி' என்ற பட்டத்தையும் அடைந்தார்.
</td><td>When Veera-pandiya who was hiding in the desert caves, heard this news, he gathered courage once again and emerged. Again he assembled a large army and entered the battlefield. This time, the Pandiya legion was completely destroyed. Veera-pandiya also lost his life. Aditya Karikala, the elder son of Sundara Chozla, took part in this final battle and performed various heroic deeds. He also acquired the title `The Valiant Prince who wrung the head of Veera-pandiya.'
</td></tr>

<tr><td>
எனினும், சிங்கள மன்னன் மகிந்தனுக்கு ஒரு நல்ல பாடம் கற்பிக்க வேண்டும் என்ற விருப்பம் சுந்தர சோழ சக்கரவர்த்திக்கு மட்டுமல்ல, சோழ நாட்டுத் தளபதிகள், சாமந்தகர்கள், சேனா வீரர்கள் எல்லாருடைய மனத்திலும் குடிக்கொண்டிருந்தது. படையெடுத்துச் செல்ல ஒரு பெரிய சைன்யமும் ஆயத்தமாயிற்று. அதற்குத் தலைமைவகித்துச் செல்வது யார் என்னும் கேள்வி எழுந்தது. சுந்தர சோழரின் மூத்த புதல்வர் - பட்டத்து இளவரசராகிய ஆதித்த கரிகாலர், அச்சமயம் வடதிசைக்குச் சென்றிருந்தார். திருமுனைப்பாடி நாட்டிலும் தொண்டை மண்டலத்திலும் சில நாளாக ஆதிக்கம் செலுத்தி வந்த இரட்டை மண்டலப் படைகளை (ராஷ்டிரகூடர்களை) முறியடித்து விரட்டி விட்டுப் புராதனமான காஞ்சி நகரைத் தமது வாசஸ்தலமாகச் செய்து கொண்டிருந்தார். மேலும் வடதிசையில் படையெடுத்துச் செல்லுவதற்கு ஆயத்தமும் செய்து கொண்டிருந்தார்.
</td><td>In spite of all this, the Chozla Emperor and all his generals, advisors, ministers and soldiers, did not forget their wish to teach the Singhala King Mahinda of Lanka a lesson. A large force was gathered in readiness for the campaign. The question "Who should lead this legion?" arose. The Crown Prince Aditya Karikala - Sundara Chozla's elder son -- was at that time busy with his troops in the northern border. He had captured the ancient city of Kanchi, after routing the armies of the Rashtrakutas who had occupied the Thiru-munai-padi and Thondai Territories. He was making preparations to lead his armies further north.
</td></tr>

<tr><td>
இந்நி ைமையில், ஈழமண்டலப் படைக்குத் தலைமை வகித்துச் செல்லச் சோழ நாட்டின் மற்றத் தளபதிகளுக்குள்ளே பெரும் போட்டி ஏற்பட்டது. போட்டியிலிருந்து பொறாமையும் புறங்கூறலும் எழுந்தன. பழந்தமிழ்நாட்டில் போருக்குப் போகாமல் தப்பித்துக் கொள்ள விரும்பியவரைக் காண்பது மிக அருமை. போர்க்களத்துக்குச் செல்வது யார் என்பதிலேதான் போட்டி உண்டாகும். அதிலிருந்து சில சமயம் பொறாமையும் விரோதமும் வளருவதுண்டு.
</td><td>In this situation, a fierce competition rose among the other generals in the Chozla nation for the privilege of leading the Lankan campaign. Jealousy and accusations resulted from such rivalry. It was very rare to find someone who did not wish to enter the battlefield in that ancient Tamil land! The competition was about who should go to the war-front. Enmity and envy would often result from such competition.
</td></tr>

<tr><td>
ஈழநாட்டுக்குச் சென்று மகிந்தனைப் பழிக்குப் பழி வாங்கிச் சோழரின் வீரப்புகழை நிலைநாட்டுவது யார் என்பது பற்றி இச்சமயம் சோழ நாட்டுத் தலைவர்களிடையிலே போட்டி மூண்டது. இந்தப் போட்டியை அடியோடு நீக்கி அனைவரையும் சமாதானப்படுத்தும்படியாகச் சுந்தர சோழ மன்னரின் இளம் புதல்வர் அருள்மொழிவர்மர் முன்வந்தார்.
</td><td>There was fierce rivalry amongst the Chozla generals about who should lead the Lankan campaign and establish the Chozla fame by destroying the pride of the Singhala Kings. Prince Arulmozli Varma, the younger son of Emperor Sundara Chozla, came forward to put an end to this rivalry.
</td></tr>

<tr><td>
"அப்பா! பழையாறை அரண்மனையில் அத்தைகளுக்கும் பாட்டிகளுக்குமிடையில் இத்தனை நாள் நான் செல்லப்பிள்ளையாக வளர்ந்தது போதும். தென் திசைச் சைன்யத்துக்கு மாதண்ட நாயகனாக என்னை நியமனம் செய்யுங்கள். ஈழப் போருக்குத் தலைமை வகித்து நடத்த நானே இலங்கை சென்று வருகிறேன்!" என்றார் இளங்கோ அருள்மொழிவர்மர்.
</td><td>"Father! I have spent enough time in the luxury of the Pazlayarai Palace, as the darling child of my aunts, grandmothers and mothers. Please appoint me as the Commander of the Southern Armies. I shall go to Lanka and lead the Lankan campaign," said the young Prince.
</td></tr>

<tr><td>
அருள்மொழிவர்மருக்கு அப்போது பிராயம் பத்தொன்பதுதான். அவர் சுந்தர சோழரின் கடைக்குட்டிச் செல்வப் புதல்வர்; பழையாறை அரண்மனைகளில் வாழ்ந்த ராணிமார்களுக்கெல்லாம் செல்லக் குழந்தை; சோழ நாட்டுக்கே அவர் செல்லப்பிள்ளை.
</td><td>Arulmozli Varma was barely nineteen years old at that time. He was Sundara Chozla's cherished younger son; he was the beloved child of all the queens who lived at the Pazlayarai Palace; he was the darling of the Chozla nation.
</td></tr>

<tr><td>
சுந்தர சோழ மன்னர் நல்ல அழகிய தோற்றம் வாய்ந்தவர். அவருடைய தந்தை அரிஞ்சயர், சோழ குலத்துக்கு எதிரிகளாக இருந்த வைதும்பராயர் வம்சத்துப் பெண்ணாகிய கலியாணியை அவளுடைய மேனி அழகைக் கண்டு மோகித்து மணந்து கொண்டார். அரிஞ்சயருக்கும் கலியாணிக்கும் பிறந்த சுந்தர சோழருக்குப் பெற்றோர்கள் வைத்த பெயர் பராந்தகர். அவருடைய தோ ற்றத்தின் வனப்பைக் கண்டு நாட்டாரும் நகரத்தாரும் "சுந்தர சோழர்" என்று அவரை அழைத்து வந்தார்கள் அதுவே அனைவரும் வழங்கும் பெயராயிற்று.
</td><td>Sundara Chozla was possessed of a handsome countenance. His father Arinjaya had fallen in love with her beauty and married Kalyani, Princess of the enemy kings of Vaithumba. The son born to Arinjaya and Kalyani was named Paranthaka; however, the citizens and countrymen of the Chozla nation who saw the handsome face of the Prince called him Sundara Chozla (sundara meaning beautiful.) He came to be known by this name.
</td></tr>

<tr><td>
அத்தகையவருக்குப் பிறந்த குழந்தைகள் எல்லோருமே அழகில் மிக்கவர்கள்தான். ஆனால் கடைசியில் பிறந்த அருள்மொழிவர்மர் அழகில் அனைவரையும் மிஞ்சி விட்டார். அவருடைய முகத்தில் பொலிந்த அழகு, மனித குலத்துக்கு உரியதாக மட்டும் இல்லை; தெய்வீகத்தன்மை பொருந்தியதாக இருந்தது. அவர் குழந்தையாக இருந்தபோது சோழ வம்சத்து ராணிமார்கள் அவரை முத்தமிட்டு முத்தமிட்டுக் கன்னம் கனியச் செய்து விடுவார்கள்.எல்லாரிலும் அதிகமாக அவரிடம் வாஞ்சையுடனிருந்தவள் அவருடைய தமக்கையாகிய குந்தவை.அருள்மொழிக்கு இரண்டு பிராயந்தான் மூத்தவளான போதிலும் தம்பியை வளர்க்கும் பொறுப்பு தன் தலைமேலேயே சுமந்திருப்பதாகக் குந்தவைப்பிராட்டி எண்ணியிருந்தாள். குந்தவையிடம் அருள்மொழியும் அதற்கிணையான வாஞ்சை வைத்திருந்தார். தமக்கை இட்ட கோட்டைத் தம்பி தாண்டுவது கிடையாது. இளையபிராட்டி ஒரு வார்த்தை சொல்லிவிட்டால் போதும்; அதற்கு மாறாகப் பிரம்மாவும் விஷ்ணுவும் சிவனும் சேர்ந்து வந்து சொன்னாலும் அருள்மொழிவர்மர் பொருட்படுத்த மாட்டார். தமக்கையின் வாக்கே தம்பிக்குத் தெய்வத்தின் வாக்காயிருந்தது.
</td><td>All the children born to this handsome Prince were attractive and beautiful. But the youngest child, Arulmozli, surpassed all others in beauty. The charm of his handsome face was not of this world; it seemed to be divine! When he was a baby, the queens of the Chozla palace would repeatedly kiss his cheeks and make them flush. More than any other person, his elder sister Kundavai cherished him. Though she was barely two years older to him, Kundavai felt that the responsibility of rearing this divine child was hers! In his turn, Arulmozli returned all the love and adoration that his sister showered upon him. The brother would not cross the line drawn by his elder sister. The Younger Pirati had to merely utter one word; even if all the three great Gods - Brahma, Vishnu and Shiva came together and said something against that, Arulmozli would not consider their words. The elder sister's words were gospel to the younger brother.
</td></tr>

<tr><td>
தம்பியின் முகத்தைத் தமக்கை அடிக்கடி உற்று நோக்குவாள். விழித்துக் கொண்டிருக்கும்போது மட்டுமல்லாமல் அவன் தூங்கும் போது கூட நாழிகைக் கணக்கில் பார்த்துக் கொண்டிருப்பாள். "இந்தப் பிள்ளையிடம் ஏதோ தெய்வீக சக்தி இருக்கிறது! அதை வௌிப்படுத்திப் பிரகாசிக்கச் செய்ய வேண்டியது என் பொறுப்பு!" என்று எண்ணமிடுவாள். தம்பி தூங்கும்போது அவனுடைய உள்ளங்கைகளை அடிக்கடி எடுத்துப் பார்ப்பாள். அந்தக் கைகளில் உள்ள ரேகைகள் சங்கு சக்கர வடிவ ாக அவளுக்குத் தோன்றும். "ஆகா! உலகத்தை ஒரு குடை நிழலில் புரந்திடப் பிறந்தவன் அல்லவோ இவன்!" என்று சிந்தனை செய்வாள்.
</td><td>The sister would often peer into her darling brother's face. Not just when he was awake; she would gaze upon the face of her sleeping brother for hours together. There is some divine grace in this boy; It is my duty to bring it to the forefront and make it shine! thought the young Princess. When her brother slept, she would often pick up his hands and study the lines on his palms. To her, those lines would appear to have the sign of the Conch and Discus. Aha! He is born to rule this world! He will bring the whole world under one rule, she would think.
</td></tr>

<tr><td>
ஆனால், சோழ சிங்காதனத்தில் இவன் ஏறுவான் என்று எண்ணுவதற்கே இடமிருக்கவில்லை. இவனுக்கு மூத்தவர்கள் - பட்டத்துக்கு உரியவர்கள், இரண்டு பேர் இருந்தார்கள். பின், இவனுக்கு எங்கிருந்து ராஜ்யம் வரப்போகிறது! எந்தச் சிம்மாசனத்தில் இவன் ஏறப் போகிறான்? கடவுள் சித்தம் எப்படியோ, யார் கண்டது? உலகம் மிக்க விசாலமானது எத்தனையோ தேசங்கள், எத்தனையோ ராஜ்யங்கள் இந்நிலவுலகில் இருக்கின்றன. புஜபல பராக்கிரமத்தினால் ஒரு நாட்டிலிருந்து இன்னொரு நாடு சென்று சிங்காதனம் ஏறி ராஜ்யம் ஆண்டவர்களைப் பற்றிக் கதைகளிலும் காவியங்களிலும் நாம் கேட்டதில்லையா? கங்கை நதி பாயும் வங்க நாட்டிலிருந்து துரத்தி அடிக்கப்பட்ட இளவரசன் படகிலேறி இலங்கைக்குச் சென்று அரசு புரியவில்லையா? ஆயிரம் வருஷமாக அந்தச் சிங்கள ராஜ வம்சம் நிலைத்து நிற்கவில்லையா?
</td><td>But, there was no possibility of his ascending the Chozla throne. Princes elder to him -- eligible to ascend the throne -- there were two others before him. Then, how could he acquire a kingdom? On which throne could he sit? Who knows divine intentions? The world is big; several kingdoms and territories exist on this earth. Have we not heard of princes and kings who ventured into alien lands and by their prowess acquired kingdoms? Have we not read of such happenings in novels and epics? That ancient prince who was thrown out of his kingdoms on the banks of the Ganga, did he not sail the seas to reach Lanka and establish a mighty nation? Didn't his Singhala Dynasty rule firmly in Lanka for a thousand years?
</td></tr>

<tr><td>
இவ்விதமாகக் குந்தவைப்பிராட்டி ஓயாது சிந்தித்து வந்தாள். கடைசியாக, இலங்கைக்கு அனுப்பும் சைன்யத்துக்கு யார் தளபதியாகப் போவது என்பது பற்றி விவாதம் எழுந்த போது அதற்குரியவன் அருள்மொழிதான் என்ற முடிவுக்கு வந்தாள்.
</td><td>Kundavai thought of such things constantly. In the end she came to the conclusion that her younger brother was the appropriate commander to lead the Lankan campaign.
</td></tr>

<tr><td>
"தம்பி, அருள்மொழி! உன்னை ஒருகணம் பிரிந்திருப்பதென்றாலும் எனக்கு எத்தனையோ கஷ்டமாகத்தானிருக்கிறது. ஆயினும் நானே உன்னைப் போகச் சொல்ல வேண்டிய சமயம் வந்து விட்டது. இலங்கைப் படையின் தலைவனாக நீதான் போக வேண்டும்!" என்றாள்.
</td><td>She said, "Thambi, my darling brother Arulmozli! It will be difficult for me to part from you for even one second. However, the time has come for me to send you on your way. You must lead the Lankan campaign and leave for the island."
</td></tr>

<tr><td>
இளவரசர் குதூகலத்துடன் இதற்குச் சம்மதித்தார். அரண்மனை வாழ்விலிருந்தும் அந்தப்புர மாதரசிகளின் அரவணைப்பிலிருந்தும் எப்போது தப்புவோம் என்று அருள்மொழிவர்மரின் உள்ளம் துடித்துக் கொண்டிருந்தது. அருமைத் தமக்கையே இப்போது போகச் சொல்லிவிட்டாள்! இனி என்ன தடை?
</td><td>Arulmozli agreed joyously. He had waited for the day -- to escape from the life of luxury and the smothering love of the maids and queens in the palace. His beloved sister had now ordered him to do so. What other worry could he have? What other impediment?
</td></tr>

<tr><td>
குந்தவைதேவி மனம் வைத்து விட்டால் சோழ சாம்ராஜ்யத்தில் நடவாத காரியம் ஒன்றுமே கிடையாது! சுந்தர சோழ சக்கரவர்த்திக்குத் தம் செல்வக் குமாரியிடம் அவ்வளவு ஆசை; அவ்வளவு நம்பிக்கை!
</td><td>If Kundavai had made up her mind, there was nothing that would not take place in the Chozla nation. The Emperor loved his beloved daughter to that extant! He trusted her implicitly!
</td></tr>

<tr><td>
இளங்கோ அருள்மொழிவர்மர் தென்திசைச் சோழ சைன்யத்தின் மாதண்ட நாயகர் ஆனார். இலங்கைக்கும் போனார், அங்கே படைத் தலைமை வகித்துச் சில காலம் போர் நடத்தினார். ஆனால், போர் எளிதில் முடிகிறதாயில்லை. அவர் போர் நடத்திய முறைக்கும் மற்றவர்களின் போர் முறைக்கும் வித்தியாசம் இருந்தது. தாய்நாட்டிலிருந்து அவர் வேண்டியபடியெல்லாம் தளவாடங்களும் சாமக் கிரியைகளும் சரியாக வந்து சேரவில்லை. ஆகையால் இடையில் ஒரு தடவை தாய்நாட்டுக்கு வந்திருந்தார். தந்தையிடம் சொல்லித் தம் விருப்பத்தின்படி எல்லா ஏற்பாடுகளையும் செய்து கொண்டார். மறுபடியும் ஈழத்துக்குச் செல்ல ஆயத்தமானார்.
</td><td>Prince Arulmozli was appointed the Commander of the Southern Armies. He led his men into Lanka, and conducted the campaign for some time. But the war would not end easily. There was a difference in his method of campaigning and that of others. Supplies and support requested by him did not come from his native land. Therefore, once in the midst of all his endeavors he came back to Tanjore. He spoke to his father and arranged matters to his satisfaction. He prepared to depart for Lanka once again.
</td></tr>

<tr><td>
அருமைத் தம்பியைப் போர் முகத்துக்கு அனுப்புவதற்குக் குந்தவைதேவி பழையாறையின் பிரதான மாளிகையில் மங்கள நிகழ்ச்சிகளை ஏற்பாடு செய்திருந்தாள். அருள்மொழித்தேவர் புறப்பட்ட போது அரண்மனை முற்றத்தில் வெற்றி முரசுகள் முழங்கின; சங்கங்கள் ஆர்ப்பரித்தன; சிறு பறைகள் ஒலித்தன; வாழ்த்து கோஷங்கள் வானை அளாவின. சோழ குலத்துத் தாய்மார்கள் அனைவரும் அரண்மனையின் செல்லக் குழந்தைக்கு ஆசி கூறி, நெற்றியில் மந்திரித்த திருநீற்றை இட்டு, திருஷ்டி கழித்து வழி அனுப்பினார்கள்.
</td><td>Kundavai had arranged for several auspicious ceremonies at the main palace in Pazlayarai, to bid farewell to her darling brother. When Arulmozli stepped out, the victory drums in the palace courtyard boomed; conches were blown; kettle-drums beaten loudly. Cheering shouts rose sky-high. All the royal ladies of the Chozla clan blessed their beloved Prince; they anointed his forehead with holy ashes, and warding off evil eyes, sent him on his victorious journey.
</td></tr>

<tr><td>
அரண்மனை வாசலின் முகப்பில், அருள்மொழிவர்மர் வீதி வாசற்படியில் இறங்க வேண்டிய இடத்தில், குந்தவைதேவியின் தோழிப் பெண்கள் கைகளில் தீபமேற்றிய தங்கத் தட்டுகளை ஏந்திக் கொண்டு நின்றார்கள். தோழிப் பெண்கள் என்றால், சாமான்யப்பட்டவர்களா? தென்னாட்டிலுள்ள புகழ்பெற்ற சிற்றரசர்களின் குடும்பங்களைச் சேர்ந்தவர்கள். பழை யாறை அரண்மனையில் செம்பியன் மாதேவிக்குப் பணிவிடை செய்வதையும் குந்தவைபிராட்டிக்குத் தோழியாக இருப்பதையும் பெறற்கரும் பாக்கியமாகக் கருதி வந்திருந்தவர்கள். அவர்களிலே கொடும்பாளூர் சிறிய வேளானின் புதல்வி வானதியும் இருந்தாள்.
</td><td>All the maids-of-honor in Kundavai's court stood on the palace steps carrying golden patters laden with a lighted lamp. These maids were no ordinary folk. They were from the famous noble families of the south. They had come to Pazlayarai, considering it a great opportunity, to serve the Elder Pirati Sembiyan Madevi and to become companions to Kundavai Pirati. Vanathi, a daughter of the Kodumbalur chieftain, the Younger Lord of Velir, was one among them.
</td></tr>

<tr><td>
இளவரசர் சற்றுத் தூரத்தில் வருவதைப் பார்த்ததும், அந்தப் பெண்கள் எல்லோருமே மனக்கிளர்ச்சி அடைந்தார்கள். இளவரசர் அருகில் வந்ததும் கையில் ஏந்திய தட்டுகளைச் சுற்றி ஆலாத்தி எடுத்தார்கள்.
</td><td>When those girls saw the Prince coming down the palace steps, all of them felt a certain agitation in their hearts. When the Prince came closer, they waved their platters with the lighted lamp before him (to ward off the evil eye). At that moment Vanathi felt her whole body shiver.
</td></tr>

<tr><td>

அப்போது வானதியின் மேனி முழுதும் திடீரென்று நடுங்கிற்று. கையிலிருந்த தட்டு தவறிக் கீழே விழுந்து 'டணார்' என்ற சத்தத்தை உண்டாக்கியது. "அடடா! இது என்ன அபசகுனம்!" என்ற எண்ணம் எல்லாருடைய மனத்திலும் உண்டாயிற்று. ஆனால் தட்டு கீழே விழுந்த பிறகும் திரி மட்டும் எரிந்து கொண்டிருப்பதைப் பார்த்துவிட்டு அனைவரும் நிம்மதி அடைந்தார்கள். 'இது மிக நல்ல சகுனம்' என்றே முதியவர்கள் உறுதி கூறினார்கள்.
</td><td>The golden platter in her hands slipped and fell with a "clang" to the ground. The thought, "Oh dear! What is this ill omen!" rose in every mind. But when they saw the wick burning bright even if the lamp had fallen, they felt it was after all a good omen. The elders assured them, "This is a good sign."
</td></tr>

<tr><td>
எவ்விதக் காரணமும் இன்றிப் பீதியும் கலக்கமும் அடைந்து தட்டை நழுவவிட்ட பெண்ணைப் பார்த்துப் புன்னகை புரிந்துவிட்டு இளங்கோ அருள்மொழிவர்மர் மேலே சென்றார். அவர் அப்பால் சென்றதும் வானதியும் மயக்கமடைந்து கீழே சுருண்டு விழுந்து விட்டாள். 'ஆகா! இப்பேர்ப்பட்ட தவறு செய்து விட்டோமே' என்ற எண்ணமே வானதியை அவ்வாறு மூர்ச்சையடைந்து விழும்படிச் செய்து விட்டது. குந்தவையின் கட்டளையின் பேரில் அவளை மற்றப் பெண்கள் தூக்கிச் சென்று, ஓர் அறையில் மேடையில் கிடத்தினார்கள். குந்தவைப்பிராட்டி தம் சகோதரர் புறப்படுவதைப் பார்ப்பதற்குக் கூட நில்லாமல் உள்ளே சென்று வானதிக்கு மூர்ச்சை தௌிக்க முயன்றாள். வாசலில் நின்றபடியே வானதி சுருண்டு விழுந்ததைப் பார்த்துவிட்ட அருள்மொழிவர்மர் தாம் குதிரை மீது ஏறுவதற்கு முன்னால், "விழுந்த ப ண்ணுக்கு எப்படியிருக்கிறது? மயக்கம் தௌிந்ததா?" என்று விசாரித்துவர ஆள் அனுப்பினார். விசாரிக்க வந்தவனிடம் குந்தவைதேவி, "இளவரசரை இங்கே சிறிது வந்து பார்த்துவிட்டுப் போகச் சொல்லு!" என்று திருப்பிச் சொல்லி அனுப்பினாள். தமக்கையின் சொல்லை என்றும் தட்டியறியாத இளவரசர் அவ்விதமே மீண்டும் அரண்மனைக்குள் வந்தார். வானதியைத் தம் தமக்கை மார்பின் மீது சாத்திக் கொண்டு மூர்ச்சை தௌிவிக்க முயன்று கொண்டிருந்த காட்சி அவருடைய மனத்தை உருக்கியது.
</td><td>Prince Arulmozli smiled at the girl who had dropped the plate for no apparent reason and continued his descent down the steps. As soon as he moved ahead, Vanathi fell down in a swoon. She had fainted with the mortification of having committed such an impropriety. Upon the orders of Kundavai, the serving maids carried her into the palace. Kundavai hurried inside, without even waiting to see her beloved brother mount his horse and depart; she went in, to revive her friend. Holding the reins of his horse, the Prince who had seen the girl faint, sent his footman inside to find out "How is the girl who fainted?" Kundavai sent the footman back with the words "Tell the Prince to come back here for a minute." The brother who had never crossed the commands of his sister, came back accordingly. The sight of his sister trying to revive the young girl lying on her lap touched his heart.
</td></tr>

<tr><td>
"அக்கா! இந்தப் பெண் யார்? இவள் பெயர் என்ன?" என்று இளங்கோ கேட்டார்.
</td><td>"Akka! Who is this girl? What is her name?" he asked.
</td></tr>

<tr><td>
"கொடும்பாளூர்ச் சிறியவேளாரின் மகள்; இவள் பெயர் வானதி; கொஞ்சம் பயந்த சுபாவமுடையவள்!" என்றாள் குந்தவை.
</td><td>"She is the daughter of the Younger Lord Velir of Kodumbalur. Her name is Vanathi; of a timid disposition."
</td></tr>

<tr><td>
"ஆகா! இப்போது இவள் மூர்ச்சையாகி விழுந்ததின் காரணம் தெரிந்தது. இந்தப் பெண்ணின் தந்தைதானே இலங்கை சென்று மீண்டும் வராமல் போர்க்களத்தில் மாண்டார்? அதை நினைத்துக் கொண்டாள் போலிருக்கிறது!" என்றார் இளவரசர்.
</td><td>"Oh! Now I understand why she fainted. Was it not her father who led the earlier campaign to Lanka? Didn't he die in the battlefront over there? Perhaps she remembered that."
</td></tr>

<tr><td>
"இருக்கலாம், ஆனால் இவளைப் பற்றி நீ கவலைப்பட வேண்டாம்! நான் பார்த்துக் கொள்கிறேன்! இலங்கை சென்று விரைவில் வெற்றி வீரனாகத் திரும்பி வா! அடிக்கடி எனக்குச் செய்தி அனுப்பிக் கொண்டிரு!" என்றாள் இளையபிராட்டி.
</td><td>"Maybe. But don't worry about her. I can look after her. I called you back to wish you well. Go to Lanka and come back victorious and soon. Send me news as often as you can!" said the Younger Pirati.
</td></tr>

<tr><td>
"ஆகட்டும்; இங்கே ஏதாவது விசேஷம் நிகழ்ந்தாலும் எனக்குச் செய்தி அனுப்புங்கள்!" என்றார் இளங்கோ.
</td><td>"Fine! You too send me news if anything happens here."
</td></tr>

<tr><td>
இச்சமயத்தில், இளவரசரின் இனிய குரலின் மகிமையினால்தானோ என்னவோ, வானதிக்கு மூர்ச்சை தௌிந்து நினைவு வரத் தொடங்கியது. அவளுடைய கண்கள் முதலில் இலேசாகத் திறந்தன. எதிரில் இளவரசரைப் பார்த்ததும் கண்கள் அகன்று விரிந்தன; பின்னர் முகமும் மலர்ந்தது. அவளது பவழச் செவ்வாயில் தோன்றிய புன்னகையினால் கன்னங்கள் குழிந்தன. உணர்வு வந்ததும் நாணமும் கூட வந்தது, சட்டென்று எழுந்து உட்கார்ந்தாள். பின்னால் திரும்பிப் பா ்த்தாள்; தன்னை இளையபிராட்டி தாங்கிக் கொண்டிருப்பதைத் தெரிந்து கொண்டு வெட்கினாள், நடந்ததெல்லாம் ஒரு கணத்தில் நினைவு வந்தது.
</td><td>By now, Vanathi was regaining consciousness; perhaps due to the pleasant sound of Prince Arulmozli's voice! Her eyelids opened softly. Upon glimpsing the Prince, her eyes opened wider. Her face gained some color and revived; coral red lips smiled; cheeks dimpled. Along with her senses a shyness also returned. She sat up quickly. She was mortified upon seeing the Princess behind her. She recalled everything that happened.
</td></tr>

<tr><td>
"அக்கா! இந்த மாதிரி செய்து விட்டேனே?" என்று கண்களில் நீர்மல்கக் கூறினாள்.
</td><td>"Oh! What have I done Akka?" she asked with remorse.
</td></tr>

<tr><td>
இதற்குக் குந்தவை மறுமொழி சொல்வதற்குள் இளவரசர், "அதற்காக நீ ஒன்றும் கவலைப்பட வேண்டாம். வானதி! தவறுவது யாருக்கும் நேரிடுகிறதுதான். மேலும் உனக்கு அவ்விதம் நேருவதற்கு முக்கியக் காரணமும் இருக்கிறது; அதைத் தான் இளையபிராட்டியிடம் சொல்லிக் கொண்டிருந்தேன்!" என்றார்.
</td><td>Before Kundavai could reply, the Prince intervened, "Don't worry about that Vanathi! Anyone can make a mistake. You have every reason to be agitated. I was explaining it to my sister."
</td></tr>

<tr><td>
வானதிக்குத் தான் காண்பது உண்மையா, கேட்பது மெய்யா என்ற சந்தேகமே வந்துவிட்டது. பெண்களைச் சாதாரணமாக ஏறிட்டுப் பார்க்காமலே போகும் வழக்கமுடைய இளவரசரா என்னுடன் பேசுகிறார்? எனக்கு ஆறுதல் மொழி கூறித் தேற்றுகிறார்? என் பாக்கியத்தை என்னவென்று சொல்வது? ஆகா! உடம்பு புல்லரிக்கிறதே! மறுபடியும் மயக்கம் வந்துவிடும் போலிருக்கிறதே!...
</td><td>Vanathi wondered if she was dreaming or if it was real. The Prince who never looked at any woman was talking to her. He is consoling me and cheering me up! How can I bear this fortune? - Look, how my whole body shivers, I am dizzy again....
</td></tr>

<tr><td>
இளவரசர், "அக்கா! சேனைகள் காத்திருக்கின்றன, நான் போய் வருகிறேன். நீங்கள் எனக்குச் செய்தி அனுப்பும்போது இந்தப் பெண்ணுக்கு உடம்பு எப்படியிருக்கிறது என்றும் சொல்லி அனுப்புங்கள். தாய் தகப்பனில்லாத இப்பெண்ணை நன்றாகப் பார்த்துக் கொள்ளுங்கள்!" என்று சொல்லிவிட்டுக் கிளம்பிச் சென்றார்.
</td><td>"Akka, my men are waiting. Permit me to leave. When you send me news from here, let me know how this girl feels. Look after this orphan girl carefully." He then departed.
</td></tr>

<tr><td>
இவற்றையெல்லாம் குந்தவைதேவியின் மற்றத் தோழிப் பெண்கள் மேல் மாடங்களிலிருந்து பலகணிகளின் வழியாகப் பார்த்துக் கொண்டும் கேட்டுக் கொண்டுமிருந்தார்கள். அவர்களுடைய உள்ளங்களில் பொறாமைத் தீ கொழுந்து விட ஆரம்பித்தது.
</td><td>The other maids and companions were watching all these happenings from the windows and balconies. The flame of jealousy began to glow in their hearts.
</td></tr>

<tr><td>
அன்று முதல் குந்தவைப்பிராட்டி வானதியிடம் தனி அன்பு காட்டத் தொடங்கினாள். இணைபிரியாமல் தன்னுடனேயே வைத்துக் கொண்டிருந்தாள். தான் கற்றிருந்த கல்வியையும் கலைகளையும் அவளுக்கும் கற்பித்தாள். எங்கே போனாலும் அவளைத் தவ ாமல் கூட அழைத்துச் சென்றாள். அரண்மனை நந்தவனத்துக்கு வானதியை அடிக்கடி அழைத்துச் சென்று குந்தவைதேவி அவளிடம் அந்தரங்கம் பேசினாள். தன் இளைய சகோதரனுடைய வருங்கால மேன்மையைக் குறித்து, தான் கண்டு வந்த கனவுகளையெல்லாம் அவளிடமும் சொன்னாள்; அதையெல்லாம் வானதியும் சிரத்தையுடன் கேட்டாள்.
</td><td>From that day onwards Kundavai showered a special affection upon Vanathi. She kept her by her side constantly. She had her personal tutors teach her all the arts and learning she had. She took Vanathi along wherever she went. She led her into the garden and talked secrets. She shared all her dreams about her younger brother with her new friend. Vanathi listened to everything carefully.
</td></tr>

<tr><td>
மேலே கூறிய நிகழ்ச்சிக்குப் பிறகு, வானதி இன்னும் நாலைந்து தடவை உணர்வு இழந்து மூர்ச்சையடைந்தாள். அப்போதெல்லாம் குந்தவைப்பிராட்டி அவளுக்குத் தக்க சிகிச்சை செய்து திரும்ப உணர்வு வருவித்தாள். மூர்ச்சை தௌியும்போது வானதி விம்மி விம்மி அழுது கொண்டே எழுந்திருப்பாள்.
</td><td>After the above incidents took place, Vanathi fell into fainting fits four or five times. Kundavai would revive her and soothe her. When Vanathi would sit up, with her chest heaving with sobs, Kundavai would console her with words such as
</td></tr>

<tr><td>
"என்னடி, அசடே! எதற்காக இப்படி அழுகிறாய்!" என்று குந்தவை கேட்பாள்.
</td><td>"My dear foolish girl! Why are you crying like this?"
</td></tr>

<tr><td>
"தெரியவில்லையே, அக்கா! மன்னியுங்கள்!" என்பாள் வானதி.
</td><td>"I don't know Akka! Please forgive me," Vanathi would reply.
</td></tr>

<tr><td>
குந்தவை அவளைக் கட்டிக் கொண்டு உச்சி மோந்து ஆறுதல் கூறுவாள். இவையெல்லாம் மற்றப் பெண்களுக்கு மேலும் மேலும் பொறாமையை வளர்த்துக் கொண்டிருந்தன. எனவே, குந்தவையும் வானதியும் ரதம் ஏறிக் குடந்தை ஜோதிடரின் வீட்டுக்குப் போன பிறது அப்பெண்கள் மேற்கூறியவாறெல்லாம் பேசிக் கொண்டது இயல்பேயல்லவா?

</td><td>Kundavai would embrace her and comfort her. All these activities further enraged the other maidens in the palace. Therefore, was it not natural for those girls to talk in that fashion, when the two friends had gone away in the chariot towards Kudanthai?

</td></tr>
</table></body></html>