<html>
<head> <link href="stylesheet.css" rel="stylesheet" type="text/css" />
</head>
<body><table><tr><td>
மூன்றாம் அத்தியாயம்
</td><td>Chapter 3
</td></tr>

<tr><td>
விண்ணகரக் கோயில்
</td><td>Vinnagara Temple
</td></tr>

<tr><td>
சில சமயம் சிறிய நிகழ்ச்சியிலிருந்து பெரிய சம்பவங்கள் விளைகின்றன.வந்தியத்தேவன் வாழ்க்கையில் அத்தகைய ஒரு சிறிய நிகழ்ச்சி இப்போது நேர்ந்தது. சாலையோரத்திலே நின்று பழுவேட்டரையரின் பரிவாரங்கள் போவதை வந்தியத்தேவன் பார்த்துக் கொண்டிருந்தான் அல்லவா? அவன் நின்ற இடத்துக்குச் சற்றுத் தூரத்திலேயே அவனுடைய குதிரை நின்று கொண்டிருந்தது.
</td><td>Sometimes trivial incidents lead to events of great significance. One such incident now occurred to Vallavarayan Vandiya Devan. Remember, he was standing by the roadside to watch the procession of the Pazluvoor Lord and his entourage? His horse stood a little away form him.
</td></tr>

<tr><td>
பழுவேட்டரையரின் ஆட்களிலே கடைசியாகச் சென்ற சிலரின் பார்வை அக்குதிரை மீது சென்றது.
</td><td>Some of the men walking towards the end of the Pazluvoor retinue sighted the horse.
</td></tr>

<tr><td>
"அடே! இந்தக் குருதையைப் பாரடா!" என்றான் ஒருவன்.
</td><td>"Dear chap! Look at this mule!" said one of them.
</td></tr>

<tr><td>
"குருதை என்று சொல்லாதேடா! குதிரை என் சொல்!" என்றான் இன்னொருவன்.
</td><td>"Don't say mule. Say mare," corrected the other.
</td></tr>

<tr><td>
"உங்கள் இலக்கோண ஆராய்ச்சி இருக்கட்டும்; முதலில் அது குருதையா அல்லது கழுதையா என்று தெரிந்து கொள்ளுங்கள்!" என்றான் இன்னொருவன் வேடிக்கைப் பிரியன்.
</td><td>"Set the semantic research aside! First of all find out if it is a donkey or a mule!" said a third man.
</td></tr>

<tr><td>
"அதையும் பார்த்து விடலாமடா!" என்று சொல்லிக் கொண்டு, அந்த ஆட்களில் ஒருவன் குதிரையை அணுகி வந்தான். அதன் மேல் தாவி ஏற முயன்றான். ஏறப் பார்க்கிறவன் தன் எஜமானன் அல்ல என்பதை அந்த அறிவுக் கூர்மையுள்ள குதிரை தெரிந்து கொண்டது. அந்த வேற்று மனிதனை ஏற்றிக் கொள்ள மாட்டேன் என்று முரண்டு பிடித்தது!
</td><td>"Let's check it out!" said yet another as he approached the horse. He tried to jump on its back, but the intelligent horse realized that this was not its master; it refused to let him mount.
</td></tr>

<tr><td>
"இது பொல்லாத குதிரையடா! இதன் பேரில் நான் ஏறக் கூடாதாம்! பரம்பரையான அரசகுலத்தவன்தான் இதன் மேல் ஏறலாமாம். அப்படியென்றால் தஞ்சாவூர் முத்தரையன் திரும்பி வந்துதான் இதன் மேல் ஏறவேண்டும்!" என்று அவன் சமத்காரமாய்ப் பேசியதைக் கேட்டு மற்ற வீரர்கள் நகைத்தார்கள்.
</td><td>"Hey! This is a troublesome horse. It will not let me mount! Perhaps only a prince of well established lineage can ride it! Well then, Tanjore Muthuaraya will have to come back!" His friends laughed at this witticism.
</td></tr>

<tr><td>
ஏனென்றால், தஞ்சாவூர் முத்தரையர் குலம் நசித்துப் போய் நூறு ஆண்டுகள் ஆகிவிட்டன. இப்போது சோழர்களின் புலிக்கொடி தஞ்சாவூரில் பறந்து கொண்டிருந்தது.
</td><td>Tanjore Muthuaraya's dynasty had vanished a hundred years ago! Now, a flag bearing the tiger symbol of the Chozlas flew over Tanjore.
</td></tr>

<tr><td>
"குதிரையின் எண்ணம் அவ்விதம் இருக்கலாம். ஆனால், என்னைக் கேட்டால், செத்துப் போன தஞ்சாவூர் முத்தரையனைக் காட்டிலும் உயிரோடு இருக்கிற தாண்டவராயனே மேல் என்பேன்!" என்றான் மற்றொரு வீரன்.
</td><td>"The horse may think so. However, if you ask me I would say that a fully alive Thandavaraya is better than a dead Muthuaraya from Tanjore," said another undaunted man named Thandavaraya.
</td></tr>

<tr><td>
"தாண்டவராயா! உன்னை ஏற்றிக் கொள்ள மறுக்கும் குதிரை நிஜக் குதிரைதானா என்று பார்த்துவிடு! ஒருவேளை, பெருமாளின் திருநாளுக்கு வந்த பொய்க்கால் குதிரையாயிருந்தாலும் இருக்கலாம்!" என்றான் மற்றொரு பரிகாசப் பிரியன்.
</td><td>"Thandavaraya, find out if this pesky horse that wont let you come near is really a horse! Perhaps it is a dummy dance-horse come in for the temple festival," said another prankster.
</td></tr>

<tr><td>
"அதையும் சோதித்துப் பார்த்து விடுகிறேன்" என்று சொல்லிக் கொண்டு குதிரை மீது ஏறப்போன தாண்டவராயன் அதனுடைய வாலை முறுக்கினான். ரோஷமுள்ள அக்குதிரை உடனே பின்னங்கால்களை நாலு தடவை விசிறி உதைத்துவிட்டு ஓட்டம் பிடித்தது.
</td><td>"Ok, let's examine it," saying this Thandavaraya twisted the horse's tail. The proud horse kicked its hind legs several times and began running amok.
</td></tr>

<tr><td>
"குருதை ஓடுகிறதடா! நிஜக் குருதை தானடா!" என்று அவ்வீரர்கள் கூச்சலிட்டு, "உய்! உய்!" என்று கோஷித்து, ஓடுகிற குதிரையை மேலும் விரட்டினார்கள்!.
</td><td>"Hey, the mule is running away! It really is a mare!" shouted the man and with cries of "Ooi, ooi," they began to chase the horse even further.
</td></tr>

<tr><td>
குதிரை, திருநாள் கூட்டத்துக்கிடையே புகுந்து ஓடிற்று. ஜனங்கள் அதன் காலடியில் மிதிபடாமலிருப்பதற்காகப் பரபரப்புடன் அங்கும் இங்கும் நகர்ந்து கொண்டார்கள். அப்படியும் அவர்களில் சிலர் உதைபட்டு விழுந்தார்கள். குதிரை நெறிகெட்டு வெறி கொண்டு ஓடியது.
</td><td>The horse began running helter skelter amidst the festive crowd. People trying to avoid its hooves moved away in a hurry. Even so, some of them were kicked down. The horse ran wild.
</td></tr>

<tr><td>
இவ்வளவும் வந்தியத்தேவன் கண்ணெதிரே அதி சீக்கிரத்தில் நடந்து விட்டது. அவனுடைய முகத் தோற்றத்திலிருந்து குதிரை அவனுடைய குதிரை என்பதை ஆழ்வார்க்கடியான் கண்டு கொண்டான்.
</td><td>All this happened within a few seconds right in front of Vandiya Devan. From the expression on Vallavarayan's face, Azlvar-adiyan, the Vaishnava, surmised it to be his horse.
</td></tr>

<tr><td>
"பார்த்தாயா, தம்பி! அந்தப் பழுவூர்த் தடியர்கள் செய்த வேலையை! என்னிடம் நீ காட்ட வந்த வீரத்தை அவர்களிடம் காட்டுவதுதானே!" என்று குத்திக் காட்டினான்.
</td><td>"Thambi, did you see the work of those Pazluvoor brutes? What happened to the boldness that you showed in front of me? Could you not show your valor against them?" he pointed out.
</td></tr>

<tr><td>
வந்தியத்தேவனுக்கு ஆத்திரம் பொத்துக் கொண்டு வந்தது. எனினும் பல்லைக் கடித்துக் கொண்டு பொறுமையைக் கடைப்பிடித்தான். பழுவூர் வீரர்கள் பெருங்கூட்டமாயிருந்தனர். அவ்வளவு பேருடன் ஒரே சமயத்தில் சண்டைக்குப் போவதில் பொருள் இல்லை. அவர்கள் இவனுடன் சண்டை போடுவதற்காகக் காத்திருக்கவும் இல்லை. குதிரை ஓடியதைப் பார்த்துச் சிரித்து விட்டு, அவர்களும் விரைந்து மேலே நடந்தார்கள்.
</td><td>Vandiya Devan felt a piercing outrage. Yet, he grit his teeth and remained patient. The Pazluvoor men were a large group. There was no point in confronting the whole lot. Neither did those men wait for him to pick a fight. Laughing over their pranks with the horse they had quickly marched ahead.
</td></tr>

<tr><td>
குதிரை போன திசையை நோக்கி வந்தியத்தேவன் சென்றான். அது கொஞ்ச தூரம் ஓடிவிட்டுத் தானாகவே நின்று விடும் என்று அவனுக்குத் தெரியும். ஆகையால் அதைப் பற்றி அவன் கவலைப்படவில்லை. பழுவேட்டரையரின் அகம்பாவம் பிடித்த ஆட்களுக்கு புத்தி கற்பிக்க வேண்டும் என்ற எண்ணம் அவன் உள்ளத்தில் அழுத்தமாகப் பதிந்தது.
</td><td>Vandiya Devan started walking in the direction in which the horse had gone. He knew that his horse would run for a while and then stop. So he did not worry about it. He felt that one day he should settle the score with those arrogant men of Pazluvoor and the idea became firmly etched in his mind.
</td></tr>

<tr><td>
புளியந்தோப்புக்கு அப்பால், ஜன சஞ்சாரமில்லாத இடத்தில் குதிரை சோகமே வடிவாக நின்று கொண்டிருந்தது. வந்தியத்தேவன் அதன் அருகில் சென்றதும், குதிரை கனைத்தது.'ஏன் என்னை விட்டுப் பிரிந்து சென்று, இந்தச் சங்கடத்துக்கு உள்ளாக்கினாய்?' என்று அந்த வாயில்லாப் பிராணி குறைகூறுவது போல் அதன் களைப்புத் தொனித்தது. வந்தியத்தேவன் அதன் முதுகைத் தட்டிச் சாந்தப்படுத்தலானான். பிறகு அதைத் திருப்பி அழைத்துக் கொண்டு சாலைப் பக்கம் நோக்கி வந்தான்.
</td><td>His horse stood in a clearing beyond the tamarind grove, wearing a saddened expression. As he approached it, the horse neighed; the speechless creature seemed to say, "Why did you part from me and subject me to these travails?" He quietened the horse by patting its back and then led it back towards the road.
</td></tr>

<tr><td>
திருவிழாக் கூட்டத்தில் இருந்தவர்கள் பலரும் அவனைப் பார்த்து, "இந்த முரட்டுக் குதிரையை ஏன் கூட்டத்தில் கொண்டு வந்தாய், தம்பி! எத்தனை பேரை அது உதைத்துத் தள்ளிவிட்டது?" என்றார்கள்.
</td><td>Several persons of the festive crowd asked, "Thambi why did you bring this unruly horse here? See how it has kicked us?"
</td></tr>

<tr><td>
"இந்தப் பிள்ளை என்ன செய்வான்? குதிரைதான் என்ன செய்யும்? அந்தப் பழுவேட்டரையரின் முரட்டு ஆட்கள் அல்லவா இப்படிச் செய்துவிட்டார்கள்?" என்று இரண்டொருவர் சமாதானம் சொன்னார்கள்.
</td><td>Others pacified them with words like "What will this young man do? What could the horse have done? We have to blame those Pazluvoor rogues for this mishap."
</td></tr>

<tr><td>
ஆழ்வார்க்கடியான் இன்னமும் சாலையில் காத்துக் கொண்டு நின்றான். "இதேதடா சனியன்? இவன் நம்மை விடமாட்டான் போலிருக்கிறதே!" என்று எண்ணி வந்தியத்தேவன் முகத்தைச் சுளுக்கினான்.
</td><td>Azlvar-adiyan waited at the roadside. Vandiya Devan frowned. What nuisance is this... It seems as if this fellow will not let go.
</td></tr>

<tr><td>
"தம்பி! நீ எந்தப் பக்கம் போகப் போகிறாய்?" என்று ஆழ்வார்க்கடியான் கேட்டான்.
</td><td>"Thambi, which way are you going?" asked Azlvar-adiyan.
</td></tr>

<tr><td>
"நானா? கொஞ்சம் மேற்குப் பக்கம் சென்று, பிறகு தெற்குப் பக்கம் திரும்பி, சிறிது கிழக்குப் பக்கம் வளைத்துக் கொண்டு போய் அப்புறம் தென் மேற்குப் பக்கம் போவேன்!" என்றான் வந்தியத்தேவன்.
</td><td>"Me? I plan to go a little ways west and then a bit to the south; then go around east to travel southwest."
</td></tr>

<tr><td>
"அதையெல்லாம் நான் கேட்கவில்லை இன்று ராத்திரி எங்கே தங்குவாய் என்று கேட்டேன்."
</td><td>"I am not asking all that. I meant, where do you plan to stay tonight?"
</td></tr>

<tr><td>
"நீ எதற்காக அதைக் கேட்கிறாய்?"
</td><td>"Why do you ask?"
</td></tr>

<tr><td>
"ஒருவேளை கடம்பூர்ச் சம்புவரையர் அரண்மனையில் நீ தங்குவதாயிருந்தால், எனக்கு அங்கே ஒரு வேலை இருக்கிறது.."
</td><td>"Perhaps, if you were planning to stay at the fort of Kadamboor Sambuvaraya, I have an assignment to be done there ..."
</td></tr>

<tr><td>
"உனக்கு மந்திரதந்திரம் தெரியுமா, என்ன? நான் கடம்பூர் அரண்மனைக்குப் போகிறேன் என்பதை எப்படி அறிந்தாய்?"
</td><td>"What! Do you know magic or witchcraft? How did you know that I was going to Kadamboor Palace?" asked Vandiya Devan.
</td></tr>

<tr><td>
"இதில் என்ன அதிசயம்? இன்றைக்குப் பல ஊர்களிலிருந்தும் பல விருந்தாளிகள் அங்கே வருகிறார்கள். பழுவேட்டரையரும் அவர் பரிவாரமும் அங்கேதான் போகிறார்கள்."
</td><td>"What is so surprising about it? Tonight, several dignitaries from various places are going there. Lord Pazluvoor and his retainers are also going there."
</td></tr>

<tr><td>
"மெய்யாகவா?" என்று வந்தியத்தேவன் தன் வியப்பை வௌியிட்டான்.
</td><td>"Is that true?" said a surprised Vandiya Devan.
</td></tr>

<tr><td>
"மெய்யாகத்தான்! அது உனக்குத் தெரியாதா, என்ன? யானை, குதிரை, பல்லக்கு, பரிவட்டம், எல்லாம் கடம்பூர் அரண்மனையைச் சேர்ந்தவைதான். பழுவேட்டரையரை எதிர்கொண்டு அழைத்துப் போகின்றன. பழுவேட்டரையர் எங்கே போனாலும் இந்த மரியாதையெல்லாம் அவருக்கு நடைபெற்றே ஆக வேண்டும்."
</td><td>"Yes, it is true. The elephant, the horses, liveried footmen and other honors were from Kadamboor. They came to receive Lord Pazluvoor; all such protocols are always observed wherever he goes."
</td></tr>

<tr><td>
வந்தியத்தேவன் மௌன யோசனையில் ஆழ்ந்தான். பழுவேட்டரையர் தங்குமிடத்தில் தானும் தங்குவதென்பது எளிதில் கிடைக்கக் கூடிய வாய்ப்பு அல்ல. அந்த மாபெரும் வீரருடன் பழக்கம் செய்துகொள்ள ஒரு சந்தர்ப்பம் கிடைத்தாலும் கிடைக்கலாம். ஆனால் அவருடைய முரட்டுப் பரிவாரங்களுடன் ஏற்பட்ட அனுபவம் இன்னும் அவனுக்குக் கசந்து கொண்டிருந்தது.
</td><td>Vandiya Devan became thoughtful. The opportunity to stay in the same lodgings as Lord Pazluvoor was not easy to come by. He may even chance to make the acquaintance of that esteemed warrior. However, the experience with the unruly retainers of the Lord still rankled bitterly.
</td></tr>

<tr><td>
"தம்பி! எனக்கு ஒரு உதவி செய்வாயா?" என்று ஆழ்வார்க்கடியான் இரக்கமான குரலில் கேட்டான்.
</td><td>Azlvar-adiyan interrupted these thoughts in a begging voice, "Thambi, will you do me a favor?"
</td></tr>

<tr><td>
"உனக்கு நான் செய்யக்கூடிய உதவி என்ன இருக்க முடியும்? இந்தப் பக்கத்துக்கே நான் புதியவன்."
</td><td>"How can I help you? I am new to these parts."
</td></tr>

<tr><td>
"உன்னால் முடியக்கூடிய காரியத்தையே சொல்வேன். இன்றிரவு என்னைக் கடம்பூர் அரண்மனைக்கு அழைத்துக் கொண்டு போ!"
</td><td>"It is a task that is possible for you. Take me along to Kadamboor Fort tonight."
</td></tr>

<tr><td>
"எதற்காக? அங்கே யாராவது வீரசைவர் வருகிறாரா? சிவன் பெரிய தெய்வமா? திருமால் பெரிய தெய்வமா? என்று விவாதித்து முடிவு கட்டப் போகிறீர்களா?"
</td><td>"Why? Is some fanatic Saiva coming there? Are you going to debate about the greatness of Shiva and Thirumal to conclude who is the greater God?"
</td></tr>

<tr><td>
"இல்லை, இல்லை சண்டை பிடிப்பதே என் வேலை என்று நினைக்க வேண்டாம். இன்றிரவு கடம்பூர் மாளிகையில் பெரிய விருந்து நடைபெறும். விருந்துக்கு பிறகு களியாட்டம், சாமியாட்டம், குரவைக் கூத்து எல்லாம் நடைபெறும். குரவைக் கூத்துப் பார்க்க வேண்டும் என்று எனக்கு ஆசை!
</td><td>"No. No. Did you think that getting into arguments was my only occupation? Tonight there will be a lavish banquet at Kadamboor. After the feasting there would be several entertainments: music, pantomimes, miracle plays, gypsy dancers and mystic oracles. I wish to see the gypsy dance and hear the oracle."
</td></tr>

<tr><td>
"அப்படியிருந்தாலும் நான் உன்னை எப்படி அழைத்துப் போக முடியும்?"
</td><td>"Even then, how can I take you along?"
</td></tr>

<tr><td>
"என்னை உன் பணியாள் என்று சொன்னால் போகிறது."
</td><td>"Say that I am your servant."
</td></tr>

<tr><td>
வந்தியத்தேவனுக்கு முன்னால் ஏற்பட்ட சந்தேகம் வலுப்பட்டது.
</td><td>Vandiya Devan felt that his earlier doubts were confirmed.
</td></tr>

<tr><td>
"அந்த மாதிரி ஏமாற்று மோசடிக்கெல்லாம் நீ வேறு யாரையாவது பார்க்க வேண்டும். உன்னைப் போன்ற பணியாளன் எனக்குத் தேவையில்லை, சொன்னால் நம்பவும் மாட்டார்கள். மேலும், நீ சொன்னதையெல்லாம் யோசித்துப் பார்த்தால் என்னையே இன்று கோட்டைக்குள் விடுவார்களோ என்ற சந்தேகம் உண்டாகிறது."
</td><td>"Find someone else for such deception and fraud. I do not need a servant like you. Anyway no one will believe it; from what you say, I doubt if they would even let me into the fort tonight."
</td></tr>

<tr><td>
"அப்படியானால், நீ கடம்பூருக்கு அழைப்புப் பெற்று போகவில்லையென்று சொல்லு!"
</td><td>"Aha! That means you are not going to Kadamboor upon invitation!"
</td></tr>

<tr><td>
"ஒருவகையில் அழைப்பு இருக்கிறது, சம்புவரையர் மகன் கந்தமாறவேள் என்னுடைய உற்ற நண்பன். இந்தப் பக்கம் வந்தால் அவர்களுடைய அரண்மனைக்கு அவசியம் வரவேணுமென்று என்னைப் பலமுறை அழைத்திருக்கிறான்."
</td><td>"Well, I have an invitation of sorts. Kandamaran, the son of Lord Sambuvaraya, is my close friend. He has invited me several times to come and stay at his palace if I come to these parts."
</td></tr>

<tr><td>
"இவ்வளவுதானா? அப்படியானால் உன் பாடே இன்றைக்குக் கொஞ்சம் திண்டாட்டமாத்தான் இருக்கும்!"
</td><td>"Is that all! Then even your situation is kind of doubtful tonight!"
</td></tr>

<tr><td>
இருவரும் சிறிது நேரம் மௌனமாகப் போய்க் கொண்டிருந்தார்கள்.
</td><td>Both kept walking onwards, silently, for a while.
</td></tr>

<tr><td>
"ஏன் என்னை இன்னும் தொடர்ந்து வருகிறாய்?" என்று வந்தியத்தேவன் கேட்டான்.
</td><td>"Why are you still following me?" asked Vandiya Devan.
</td></tr>

<tr><td>
"அந்தக் கேள்வியையே நானும் திருப்பிக் கேட்கலாம்; நீ ஏன் என்னைத் தொடர்கிறாய்? உன் வழியே போவதுதானே?"
</td><td>"I was about to ask you the same question. why are you following me? Why don't you go your own way?"
</td></tr>

<tr><td>
"வழி தெரியாத குற்றத்தினால் தான். நம்பி! நீ எங்கே போகிறாய்? ஒருவேலை கடம்பூருக்குத்தானா?"
</td><td>"Well it is because of not knowing which way to go. Where are you going? Perhaps to Kadamboor?"
</td></tr>

<tr><td>
"இல்லை; நீதான் என்னை அங்கு அழைத்துப் போக முடியாது என்று சொல்லிவிட்டாயே? நான் விண்ணகரக் கோயிலுக்குப் போகிறேன்."
</td><td>"No. You said you cannot take me there. I am going to the Vinnagara temple."
</td></tr>

<tr><td>
"வீரநாராயணப் பெருமாள் சந்நிதிக்குத்தானே?"
</td><td>"To the presence of the deity Veera-narayana-perumal?"
</td></tr>

<tr><td>
"ஆம்."
</td><td>"Yes."
</td></tr>

<tr><td>
"நானும் அந்த ஆலயத்துக்கு வந்து பெருமாளைச் சேவிப்பதற்கு விரும்புகிறேன்."
</td><td>"I too would like to go to that temple and worship that perumal."
</td></tr>

<tr><td>
"ஒருவேளை விஷ்ணு ஆலயத்துக்கு நீ வர மாட்டாயோ என்று பார்த்தேன். பார்க்க வேண்டிய கோயில்; தரிசிக்க வேண்டிய சந்நிதி. இங்கே ஈசுவர முனிகள் என்ற பட்டர், பெருமாளுக்குக் கைங்கரியம் செய்து வருகிறார் அவர் பெரிய மகான்."
</td><td>"I thought that you would perhaps not come to a Vishnu temple. It is a temple that should be seen; a deity worthy to behold. The priest Eshwara Munigal offers services at the temple. He is a venerable man."
</td></tr>

<tr><td>
"நானும் கேள்விப்பட்டிருக்கிறேன் ஓரே கூட்டமாயிருக்கிறதே! கோயிலில் ஏதாவது விசேஷ உற்சவம் உண்டோ?"
</td><td>"I too have heard this. But, it is very crowded. Is there some special celebration at the temple today?"
</td></tr>

<tr><td>
"ஆம்; இன்று ஆண்டாள் திருநட்சத்திரம்.ஆடிப் பதினெட்டாம் பெருக்கோடு ஆண்டாளின் திருநட்சத்திரமும் சேர்ந்து கொண்டது; அதனால்தான் இவ்வளவு கோலாகலம். தம்பி! ஆண்டாள் பாசுரம் ஏதாவது நீ கேட்டிருக்கிறாயா?"
</td><td>"Yes, today is the day of the Saint Andal. It is also the Aadi Festival of Padhinettam Perukku. All these festivities are because of this. Thambi, have you heard any of the invocative poems of Andal?"
</td></tr>

<tr><td>
"கேட்டதில்லை."
</td><td>"I have not heard any."
</td></tr>

<tr><td>
"கேட்காதே! அதைக் காதினாலேயே கேட்காதே!"
</td><td>"Don't. Don't ever listen to her poems!"
</td></tr>

<tr><td>
"ஏன் அவ்வளவு வைஷம்யம்?"
</td><td>"Why this hatred?"
</td></tr>

<tr><td>
"வைஷம்யமும் இல்லை; விரோதமும் இல்லை; உன்னுடைய நன்மைக்குச் சொன்னேன். ஆண்டாளின் இனிய பாசுரத்தைக் கேட்டு விட்டாயானால், அப்புறம் வாளையும் வேலையும் விட்டெறிந்து விட்டு என்னைப் போல் நீயும் கண்ணன் மேல் காதல் கொண்டு விண்ணகர யாத்திரை கிளம்பி விடுவாய்!"
</td><td>"It is not hatred. Nor is it enmity. It is for your benefit that I say it. If you ever happen to hear any of the melodious psalms of Andal, you will drop your swords and spears; like me, you too will fall in love with Kannan and start upon a pilgrimage to all the Vishnu temples."
</td></tr>

<tr><td>
"உனக்கு ஆண்டாள் பாசுரங்கள் தெரியுமா? பாடுவாயா?"
</td><td>"Do you know any of these psalms of Andal? Can you sing them?"
</td></tr>

<tr><td>
"சில தெரியும்; வேதம் தமிழ் செய்த நம்மாழ்வார் பாசுரங்களில் சில தெரியும். பெருமாள் சந்நிதியில் பாடப் போகிறேன் வேணுமானால் கேட்டுக் கொள்! இதோ கோவிலும் வந்து விட்டது!" இதற்குள் உண்மையிலேயே வீரநாராயணப் பெருமாள் கோயிலை அவர்கள் நெருங்கி வந்துவிட்டார்கள்.
</td><td>"I know some. I also know some of the poems of Nammazlvar who translated the Vedas (scriptures) into Tamil. I am going to sing some of them at the shrine. If you wish, you can listen. Here comes the temple." By now they had reached the Vinnagara temple.
</td></tr>

<tr><td>
விஜயாலய சோழனின் பேரனான முதற் பராந்தக சோழன் 'மதுரையும், ஈழமும் கொண்ட கோப்பரகேசரி' என்ற பட்டம் பெற்றவன். சோழப் பேரரசுக்கு அஸ்திவாரம் அமைத்தவன் அவனே. தில்லைச் சிற்றம்பலத்துக்கு அவன் பொன் கூரை வேய்ந்து சரித்திரப் புகழ்பெற்றவன். சோழ சிகாமணி, சூரசிகாமணி முதலிய பல விருதுப் பெயர்களோடு வீரநாராயணன் என்னும் சிறப்புப் பெயரையும் அவன் கொண்டிருந்தான்.
</td><td>Paranthaka Chozla I, a grandson of Vijayala Chozla, had won the title Conqueror of Madurai and Lanka. He was the monarch who established the foundations of the Chozla Empire. He achieved historical fame because he covered the roof of the temple at Chidambaram with gold. Besides titles like Jewel among Chozlas, Greatest of Warriors, he also had the honored name of Veera Narayana.
</td></tr>

<tr><td>
பராந்தகனுடைய காலத்தில் வடக்கே இரட்டை மண்டலத்து ராஷ்டிரகூட மன்னர்கள் வலிமை பெற்று விளங்கினார்கள். மானிய கேடத்திலிருந்து அவர்கள் படையெடுத்து வரக் கூடுமென்று பராந்தகன் எதிர்பார்த்தான். எனவே, தனது முதற்புதல்வனாகிய இளவரசன் இராஜாதித்தனை ஒரு பெரிய சைன்யத்துடன் திருமுனைப்பாடி நாட்டில் இருக்கச் செய்தான்.
</td><td>During Paranthaka's times, the Rashtrakutas in the north were powerful monarchs. He expected them to come from Manyaketa (roughly present day Maharashtra) and invade the territories of the Tamils. Therefore he stationed a huge army, led by his eldest son Prince Raja-aditya, in the Thirumunaipadi Territories north of the Cauvery.
</td></tr>

<tr><td>
அந்தச் சைன்யத்தைச் சேர்ந்த லட்சக்கணக்கான வீரர்கள் வேலையின்றிச் சும்மா இருக்க நேர்ந்த காலத்தில் இராஜாதித்தன் ஒரு யோசனை செய்தான். குடிமக்களுக்கு உபயோகமான ஒரு பெரும் பணியை அவர்களைக் கொண்டு செய்விக்க எண்ணினான். வட காவேரி என்று பக்தர்களாலும் கொள்ளிடம் என்று மற்றவர்களாலும் அழைக்கப்பட்ட பெருநதியின் வழியாக அளவில்லாத வெள்ள நீர் ஓடி வீணே கடலில் கலந்து கொண்டிருந்தது. அதில் ஒரு பகுதியைப் பயன்படுத்த எண்ணித் தன் வசமிருந்த வீரர்களைக் கொண்டு கடல் போன்ற விசாலமான ஏரி ஒன்றை அமைத்தான். அதைத் தன் அருமைத் தந்தையின் பெயரால் வீரநாராயண ஏரி என்று அழைத்தான். அதன் கரையில் வீரநாராயண புரத்தை ஏற்படுத்தி அதில் ஒரு விண்ணகரையும் எடுத்தான். விஷ்ணுக்கிருஹம் என்பது அந்நாளில் விண்ணகரம் என்று தமிழாக்கப்பட்டு வழங்கிற்று. ஸரீமந் நாராயணமூர்த்தி நீரில் பள்ளிகொண்டு நீர்மயமாக இருப்பவர் அல்லவா? எனவே, ஏரிகளைக் காத்தருளுவதற்காக ஏரிக் கரையையொட்டி ஸரீ நாராயண மூர்த்திக்குக் கோயில் எடுப்பது அக்காலத்து வழக்கம். அதன்படி வீரநாராயணபுர விண்ணகரத்தில் வீரநாராயணப் பெருமாளைக் கோயில் கொண்டு எழுந்தருளச் செய்தான்.
</td><td>Prince Raja-aditya had a brilliant idea while his large numbers of soldiers waited in idleness, with nothing to do. Using them he wished to fulfil a major undertaking for the benefit of the population. Enormous quantities of flood waters flowing in the Kollidam river were going wastefully into the sea. Wishing to make use of these waters, he made his soldiers build a huge, spreading reservoir. In honor of his distinguished father he named it the Veera Narayana Lake. He then established the town of Veera-narayana-puram on its shores and also built a Vinnagara temple. The Sanskrit term Vishnu Griha meaning Abode of Vishnu, became Vinnagara in Tamil. Does not Sri Narayana, i.e., Vishnu recline upon the primeval waters in sublime meditation? Therefore, it was customary in those days to build Vinnagaras on lake shores so that the deity would protect the reservoir. Therefore, the Prince constructed a temple for Veera-Narayana at Veera-narayana-puram.
</td></tr>

<tr><td>
அத்தகைய பெருமாளின் கோயிலுக்குத்தான் இப்போது வந்தியத்தேவனும் ஆழ்வார்க்கடியானும் சென்றார்கள். சந்நிதிக்கு வந்து நின்றதும் ஆழ்வார்க்கடியான் பாட ஆரம்பித்தான். ஆண்டாளின் பாசுரங்கள் சிலவற்றைப் பாடிய பிறகு நம்மாழ்வாரின் தமிழ் வேதத்திலிருந்து சில பாசுரங்களைப் பாடினான்:-
</td><td>It was to this temple that Vandiya Devan went in Azlvar-adiyan's company. At the sanctum sanctorium Azlvar-adiyan began singing. He sang a few devotional poems by Andal. He then sang a few verses of Nammazlvar:
</td></tr>

<tr><td>
<pre>
	"பொலிக பொலிக பொலிக
	    போயிற்று வல்லுயிர்ச்சாபம்
	நலியும் நரகமும் நைந்த
	    நமனுக் கிங்கு யாதொன்றுமில்லை
	கலியும் கெடும் கண்டு கொள்மின்
	    கடல் வண்ணன் பூதங்கள் மண்மேல்
	மலியப் புகுந்து இசைபாடி
	    ஆடி உழி தரக் கண்டோம்!
	கண்டோம் கண்டோம் கண்டோம்
	    கண்ணுக் கினியன கண்டோம்!
	தொண்டீர் எல்லீரும் வாரீர்!
	     தொழுது தொழுது நின்றார்த்தும்!
	வண்டார் தண்ணந் துழாயான்
	     மாதவன் பூதங்கள் மண்மேல்
	பண்டான் பாடிநின்றாடிப்
	     பரந்து திரிகின்றனவே!"
</pre>
</td><td><pre>
Praise, praise,praise the Lord,
Gone is the curse of this wretched life;
There is nothing left here for Lord Yama,
Who created the hells of despair and death;
These creatures of the ocean-colored Lord,
Reckoned on this earth, the sorrows of these times;
See, they have come to worship him,
Serve him with dance and song;
We saw, we saw, we saw,
We saw things pleasing to the eye;
Come, Come all ye worshippers!
Come adore him, come here to salvation;
Follow the path of these souls dear to Lord Madhava,
Live on this earth with dance and song of his glory.
</pre>
</td></tr>

<tr><td>
இவ்விதம் பாடி வந்தபோது ஆழ்வார்க்கடியானுடைய கண்களிலிருந்து கண்ணீர் பெருகித் தாரை தாரையாய் அவன் கன்னத்தின் வழியாக வழிந்தோடியது. வந்தியத்தேவன் அப்பாடல்களைக் கவனமாகவே கேட்டு வந்தான்.அவனுக்குக் கண்ணீர் வராவிட்டாலும் உள்ளம் கசிந்துருகியது. ஆழ்வார்க்கடியானைப் பற்றி அவன் முன்னர் கொண்டிருந்த கருத்தும் மாறியது. 'இவன் பரம பக்தன்!' என்று எண்ணிக் கொண்டான்.
</td><td>When Azlvar-adiyan sang these songs, tears overflowed from his eyes and streamed down his cheeks. Vandiya Devan listened attentively. Though tears did not stream from his eyes, he was very moved. His biased opinions about Azlvar-adiyan were somewhat transformed. This fellow is very devout, he thought.
</td></tr>

<tr><td>
வந்தியத்தேவனைப் போலவே கவனமாக அப்பாசுரங்களை இன்னும் சிலரும் கேட்டார்கள். கோவில் முதலிமார்கள் கேட்டார்கள்; அர்ச்சகர் ஈசுவரபட்டரும் கண்ணில் நீர் மல்கி நின்று கேட்டார். அவருக்கு அருகில் நின்று கொண்டு அவருடைய இளம் புதல்வன் பால்மணம் மாறாப் பாலகன் ஒருவன் கேட்டிருந்தான்.
</td><td>Several others listened to the songs with interest. The temple trustees came to listen. The priest Eshwara Munigal heard them with tear laden eyes. The priest's son, a mere child, stood nearby and listened with rapt attention.
</td></tr>

<tr><td>
ஆழ்வார்க்கடியான் பத்துப் பாசுரங்களைப் பாடிவிட்டு,
</td><td>Azlvar-adiyan sang ten such poems,
</td></tr>

<tr><td>
<pre>
	"கலி வயல் தென்னன் குருகூர்க்
	     காரி மாறன் சடகோபன்
	ஒலி புகழ் ஆயிரத்து இப்பத்தும்
		உள்ளத்தை மாசறுக்குமே"
</pre>
</td><td><pre>
These be merely parts
Of Thennan Gurukoor Maran Sadagopan's
Devotional compositions
numbering one-thousand and twenty
which would melt any devout heart.
</pre>
</td></tr>

<tr><td>
என்று பாசுரத்தை முடித்தான்.
</td><td>and then stopped with these words:
</td></tr>

<tr><td>
கேட்டிருந்த பட்டரின் குமாரனாகிய பாலகன் தன் தந்தையிடம் ஏதோ கூறினான். அவர் மல்கிய கண்ணீரைத் துடைத்துக் கொண்டு, "ஐயா! குருகூர்ச் சடகோபர் என்னும் நம்மாழ்வார் மொத்தம் ஆயிரம் பாடல்கள் பாடியிருப்பதாகத் தெரிகிறதே? அவ்வளவும் உமக்குத் தெரியுமா?" என்று கேட்டார்.
</td><td>The priest's son whispered something into his fathers ears. Wiping his tear-laden eyes the priest came forward to ask, "Sir, it is said that Gurukoor Sadagopa known as Nammazlvar has sung more than thousand such poems. Do you know them all?"
</td></tr>

<tr><td>
"அடியேன் அவ்வளவு பாக்கியம் செய்யவில்லை, சில பத்துக்கள் தான் எனக்குத் தெரியும்!" என்றான் ஆழ்வார்க்கடியான்.
</td><td>"I do not have that fortune. I know just a few of his ten-liners," replied Azlvar-adiyan Nambi.
</td></tr>

<tr><td>
"தெரிந்தவரையில் இந்தப் பிள்ளைக்குச் சொல்லிக் கொடுக்க வேணும்" என்றார் ஈசுவரமுனிகள்.
</td><td>"I entreat you to teach this child all the songs you know," requested the priest.
</td></tr>

<tr><td>
பின்னால், இந்த ஊர் பல பெருமைகளை அடையப் போகிறது. பால் வடியும் முகத்தில் தேஜஸ் பொலிய நின்று நம்மாழ்வார் பாசுரங்களைக் கேட்ட பாலகன் வளர்ந்து, நாதமுனிகள் என்ற திருநாமத்துடன் வைஷ்ணவ ஆச்சாரிய பரம்பரையில் முதலாவது ஆச்சாரியார் ஆகப் போகிறார். குருகூர் என்னும் ஆழ்வார் திருநகருக்குச் சென்று 'வேதம் தமிழ் செய்த நம்மாழ்வாரின்' ஆயிரம் பாசுரங்களையும் தேடிச் சேகரித்து வரப்போகிறார். அப்பாசுரங்களை அவருடைய சீடர்கள் இசையுடன் பாடி நாடெங்கும் பரப்பப் போகிறார்கள்.
</td><td>In later years this town was to attain several honors. The boy with the childish face shining with devotion would grow up to be known as Nadamuni Adigal the foremost of Vaishnava teachers. He would go to Gurukoor, the blessed town from where Nammazlvar hailed; search and collect all thousand poems; set them to music; sing them and along with his disciples popularize those songs all over the country.
</td></tr>

<tr><td>
நாதமுனிகளின் பேரராக அவதரிக்கப்போகும் ஆளவந்தார் பல அற்புதங்களைச் செய்தருளப் போகிறார்.
</td><td>Alavandar who would be born as the grandson of Nadamuni Adigal would perform several miracles.
</td></tr>

<tr><td>
இந்த இருவரும் அவதரித்த க்ஷேத்திரத்தைத் தரிசிக்க, உடையவராகிய ஸரீ ராமானுஜரே ஒரு நாள் வரபோகிறார். வரும்போது வீரநாராயண ஏரியையும் அதன் எழுபத்து நான்கு கணவாய்களையும் பார்த்து அதிசயிக்கப் போகிறார். ஏரித் தண்ணீர் எழுபத்து நாலு கணவாய்களின் வழியாகப் பாய்ந்து மக்களை வாழ வைப்பது போலவே, நாராயணனுடைய கருணை வெள்ளத்தை ஜீவகோடிகளுக்குப் பாயச் செய்வதற்காக எழுபத்து நாலு ஆச்சார்ய பீடங்களை ஏற்படுத்த வேண்டும் என்று அம்மகானின் உள்ளத்தில் உதயமாகப் போகிறது. அதன்படியே எழுபத்து நான்கு 'சிம்மாசனாதிபதிகள்' என்ற பட்டத்துடன் வைஷ்ணவ ஆச்சாரிய புருஷர்கள் ஏற்படப்போகிறார்கள்.
</td><td>Even the great Saint Sri Ramanuja himself would come to visit this hallowed place of their birth. When he comes he will be amazed by the Veera Narayana Lake and its seventy-four irrigation-gates. He would wish to establish seventy-four monastic seats to spread the holy word of Lord Narayana's grace and benevolence to all the populace in the same fashion that the reservoir distributed its bountiful waters through seventy-four irrigation canals for the welfare of the people. Later seventy four such monastic-teaching-seats or pitams would be established.
</td></tr>

<tr><td>
இந்த மகத்தான நிகழ்ச்சிகளையெல்லாம் வைஷ்ணவ குரு பரம்பரைச் சரித்திரம் விவரமாகச் சொல்லட்டும் என்று விட்டுவிட்டு, மறுபடியும் நாம் வந்தியத்தேவனைக் கவனிப்போம்.
</td><td>Let us leave it to scholars to describe all these magnificent happenings of Vaishnava history and return to our hero Vallavarayan Vandiya Devan.
</td></tr>

<tr><td>
பெருமாளைச் சேவித்துவிட்டு ஆலயத்துக்கு வௌியில் வந்ததும் வந்தியத்தேவன் ஆழ்வார்க்கடியானைப் பார்த்து, "நம்பிகளே! தாங்கள் இத்தகைய பரம பக்தர் என்றும், பண்டித சிகாமணி என்றும் எனக்குத் தெரியாமல் போயிற்று. ஏதாவது அபசாரமாக நான் பேசியிருந்தால் மன்னிக்க வேண்டும்" என்றான்.
</td><td>When they came outside the temple after their worship, Vandiya Devan said "Sir, Mr. Nambi! I did not realize that you were such a devout and learned person. If I had annoyed you with my impudence please forgive me."
</td></tr>

<tr><td>
"மன்னித்து விடுகிறேன்; தம்பி! ஆனால் இப்போது எனக்கு ஒரு உதவி செய்வாயா, சொல்லு!"
</td><td>"I forgive you Thambi. Say, will you now do me a favor?"
</td></tr>

<tr><td>
"தாங்கள் கேட்கும் உதவி என்னால் முடியாது என்றுதான் சொன்னேனே? நீங்களும் ஒப்புக் கொண்டீர்களே?"
</td><td>"Did I not say that I cannot help you on your request? Did you also not agree?"
</td></tr>

<tr><td>
"இது வேறு விஷயம்; ஒரு சிறிய சீட்டுக் கொடுக்கிறேன். கடம்பூர் அரண்மனையில் நீ தங்கினால் தக்க சமயம் பார்த்து ஒருவரிடம் அதைக் கொடுக்க வேண்டும்."
</td><td>"This is something else. I will give you a small note. If you stay at Kadamboor Fort, you must find an appropriate time to give it to someone."
</td></tr>

<tr><td>
"யாரிடம்?"
</td><td>"To whom?"
</td></tr>

<tr><td>
"பழுவேட்டரையரின் யானைக்குப் பின்னால் மூடு பல்லக்கில் சென்றாளே, அந்தப் பெண்மணியிடம்!"
</td><td>"To the lady who was in the closed palanquin behind Lord Pazluvoor's elephant."
</td></tr>

<tr><td>
"நம்பிகளே! என்னை யார் என்று நினைத்தீர்கள்? இம்மாதிரி வேலைக்கெல்லாம் நான்தானா அகப்பட்டேன்? தங்களைத் தவிர வேறு யாராவது இத்தகைய வார்த்தையை என்னிடம் சொல்லியிருந்தால்..."
</td><td>"Mr. Nambi! Whom do you take me to be? Am I the fellow for such activities? If anyone but you had uttered such words to me ..."
</td></tr>

<tr><td>
"தம்பி! படபடப்பு வேண்டாம்! உன்னால் முடியாது என்றால் மகாராஜனாய்ப் போய் வா! ஆனால் எனக்கு மட்டும் இந்த உதவி நீ செய்திருந்தால், ஏதாவது ஒரு சமயத்தில் உனக்கும் என் உதவி பயன்பட்டிருக்கும் பாதகமில்லை; போய் வா!"
</td><td>"Thambi! Don't be agitated. If it is not possible you can let it be. Go your way. However, if you help me in this matter, my help might be useful to you at some later time. There is no harm done. You can go."
</td></tr>

<tr><td>
வந்தியத்தேவன் பிறகு அங்கே ஒரு கணம்கூட நிற்கவில்லை. குதிரை மீது தாவி ஏறி விரைவாக விட்டுக்கொண்டு கடம்பூரை நோக்கிச் சென்றான்.

</td><td>After this Vandiya Devan did not tarry any longer. He jumped on his horse and sent it galloping towards Kadamboor.

</td></tr>
</table></body></html>