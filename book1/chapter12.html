<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
பன்னிரண்டாம் அத்தியாயம்
</td><td>Chapter 12
</td></tr>

<tr><td>
நந்தினி
</td><td>Nandini
</td></tr>

<tr><td>
கொள்ளிட கரையில் படகில் ஏற்றி நாம் விட்டு விட்டு வந்த வந்தியத்தேவன் குடந்தை சோதிடரின் வீட்டுக்கு அச்சமயம் எப்படி வந்து சேர்ந்தான் என்பதைச் சொல்ல வேண்டும் அல்லவா?
</td><td>Don't we have to disclose how Vandiya Devan, whom we had left in a ferry-boat on the banks of the Kollidam, arrived at the doorsteps of the Astrologer of Kudanthai?
</td></tr>

<tr><td>
ஆழ்வார்க்கடியான் படகில் ஏறியதை ஆட்சேபித்த சைவப் பெரியார், படகு நகரத் தொடங்கியதும், வந்தியத்தேவனைப் பார்த்து, "தம்பி! உனக்காக ் போனால் போகிறது என்று இவனை ஏறவிட்டேன். ஆனால் ஓடத்தில் இருக்கும் வரையில் இவன் அந்த எட்டெழுத்துப் பெயரைச் சொல்லவே கூடாது. சொன்னால், இவனை இந்தக் கொள்ளிடத்தில் பிடித்துத் தள்ளிவிடச் சொல்லுவேன். ஓடக்காரர்கள் என்னுடைய ஆட்கள்!" என்றார்.
</td><td>The Saiva gentleman, who objected to having Azlvar-adiyan in the boat, turned towards Vandiya Devan and said, "I let this fellow get in because of you, Thambi. However, as long as we are in this boat he should not utter that eight-letter word. If he says it, I shall demand that he be thrown into this Kollidam! These boatmen are my men!"
</td></tr>

<tr><td>
"நம்பி அடிகளே! தங்களுடைய திருச்செவியில் விழுந்ததா?" என்று வந்தியத்தேவன் கேட்டான்.
</td><td>"Sir! Devout Mr. Nambi! Did thy hallowed ears hear it?" asked Vandiya Devan.
</td></tr>

<tr><td>
"இவர் ஐந்தெழுத்துப் பெயரைச் சொல்லாதிருந்தால் நானும் எட்டெழுத்துத் திருநாமத்தைச் சொல்லவில்லை!" என்றார் ஆழ்வார்க்கடியான்.
</td><td>"If this fellow does not utter the five-letter word, I too shall not utter the holy-name of eight-letters" said Nambi. (Note: The eight letter word is the name of Vishnu -- na-mo-sri-na-ra-ya-na-ya -- worshipped by the Vaishnava sect; the five letter word -- na-ma-si-va-ya -- denotes Shiva worshipped by the Saiva sect.)
</td></tr>

<tr><td>
"சாக்ஷாத் சிவபெருமானுடைய பஞ்சாட்சரத் திருமந்திரத்தைச் சொல்லக் கூடாது என்று இவன் யார் தடை செய்வதற்கு? முடியாது! முடியாது!
கற்றுணைப்பூட்டி கடலிற் பாய்ச்சினும் நற்றுணையாவது நமசிவாயவே!" என்று சைவப் பெரியார் கம்பீர கர்ஜனை செய்தார்.
</td><td>"Who is this fellow to object to my uttering the five-lettered holy name of the great God Shiva? No! Never! Though you may be bound by chains and thrown into the deepest seas, Your only companion and hope is the name na-ma-si-va-ya!" These words were uttered in a roaring voice by the Saiva gentleman.
</td></tr>

<tr><td>
"நாடினேன் நாடி நான் கண்டு கொண்டேன்
நாராயணா என்னு நாமம்!" என்று ஆழ்வார்க்கடியான் உரத்த குரலில் பாடத் தொடங்கினான்.
</td><td>Upon hearing it, Azlvar-adiyan began singing in a louder voice: "I searched, and upon searching found the holy name, Na-mo-sri-na-ra-ya-na-ya;"
</td></tr>

<tr><td>
"சிவ சிவ சிவா!" என்று சைவர் இரண்டு காதிலும் கைவிரலை வைத்து அடைத்துக் கொண்டார்.
</td><td>Saying the words, "Siva, Siva, Sivaa!" the gentleman stuck both his index fingers into his ears!
</td></tr>

<tr><td>
ஆழ்வார்க்கடியான் பாட்டை நிறுத்தியதும், சைவர் காதில் வைத்திருந்த விரல்களை எடுத்தார்.
</td><td>When Azlvar-adiyan stopped singing, he took his fingers out of his ears.
</td></tr>

<tr><td>
ஆழ்வார்க்கடியான் வந்தியத்தேவனைப் பார்த்து, "தம்பி!" நீயே அந்த வீர சைவரைக் கொஞ்சம் கேள். இவர் திருமாலின் பெயரைக் கேட்பதற்கே இவ்வளவு கஷ்டப்படுகிறாரே? ஸரீரங்கத்தில் பள்ளிகொண்டிருக்கும் பெருமாளின் பாத கமலங்களை அலம்பி விட்டுத் தான் இந்தக் கொள்ளிட நதி கீழே வருகிறது. பெருமாளின் பாதம்பட்ட தீர்த்தம் புண்ணிய தீர்த்தம் என்றுதானே சிவபெருமான் திருவானைக் காவலில் அந்தக் தண்ணீரிலேயே முழுகித் தவம் செய்கிறார்?" என்று சொல்லுவதற்குள்ளே சைவப் பெரியார் மிக வெகுண்டு ஆழ்வார்க்கடியான் மீது பாய்ந்தார். படகில் ஓரத்தில் இரண்டு பேரும் கைகலக்கவே, பட கு கவிழ்ந்துவிடும் போலிருந்தது. ஓடக்காரர்களும் வந்தியத்தேவனும் குறுக்கிட்டு அவர்களை விலக்கினார்கள்.
</td><td>Azlvar-adiyan looked at Vandiya Devan and asked, "Thambi, you ask that fanatic Saiva fellow. He is in such agony when he merely hears God's name! Does not this river Kollidam wash the lotus feet of God Narayana who reposes in Srirangam and then come down here? Is it not because these waters, which have touched the feet of Narayana, have become hallowed, that Shiva performs penance while immersed in these waters at Thiru-anai-kava?" Before he could conclude this long story, the Saiva zealot became very furious and rushed towards the equally fanatic Vaishnava Nambi. Since both entered into a fist fight at one end of the boat, it seemed as if the ferry-boat would soon capsize! One of the men and Vandiya Devan intervened and separated them.
</td></tr>

<tr><td>
"பக்த சிரோமணிகளே! நீங்கள் இருவரும் இந்தக் கொள்ளிட வெள்ளத்திலே விழுந்து நேரே மோட்சத்துக்குப் போக ஆசைப்படுவதாகத் தோன்றுகிறது. ஆனால் எனக்கு இன்னும் இந்த உலகத்தில் செய்யவேண்டிய காரியங்கள் மிச்சமிருக்கின்றன!" என்றான் வந்தியத்தேவன்.
</td><td>"Oh, you great and best of devout souls! Both of you seem to have a wish to drown in the floods of this Kollidam and go directly to paradise! But I have several other engagements left on this beautiful earth," said Vandiya Devan with some disgust.
</td></tr>

<tr><td>
ஓடக்காரர்களில் ஒருவன், "கொள்ளிடத்தில் விழுந்தால் மோட்சத்துக்குப் போவது நிச்சயமோ, என்னமோ தெரியாது! ஆனால் முதலையின் வயிற்றுக்குள் நிச்சயமாகப் போகலாம்! அதோ பாருங்கள்!" என்றான்.
</td><td>One of the boatmen articulated his opinion, "I am not sure if one would definitely enter paradise if he falls into the Kollidam! But, I guarantee that you would enter the innards of a crocodile! Look over there!"
</td></tr>

<tr><td>
அவன் சுட்டிக்காட்டிய இடத்தில் முதலை ஒன்று பயங்கரமாக வாயைத் திறந்து கொண்டு காணப்பட்டது.
</td><td>His finger pointed at a big crocodile with its terrorizing, wide open jaws.
</td></tr>

<tr><td>
"எனக்கு முதலையைப் பற்றிச் சிறிதும் அச்சம் இல்லை; கஜேந்திரனை ரட்சித்த ஆதிமூலமான நாராயண மூர்த்தி எங்கே போய் விட்டார்?" என்றான் ஆழ்வார்க்கடியான்.
</td><td>"I am not one bit scared about those crocodiles. Would he not come to my aid, Lord Narayana the original God, who saved the elephant Gajendra from such a crocodile? Where would he go?" said Azlvar-adiyan.
</td></tr>

<tr><td>
"எங்கே போய்விட்டாரா? பிருந்தாவனத்து கோபிகா ஸ்திரீகளின் சேலைத் தலைப்பில் ஒருவேளை ஒளிந்து கொண்டிருப்பார்!" என்றார் சைவர்.
</td><td>"Where would he go? Perhaps he is hiding in the sari-folds of the milkmaids of Brindavan!"
</td></tr>

<tr><td>
"அல்லது பத்மாசுரனுக்கு வரங்கொடுத்துவிட்டு அலறிப் புடைத்துக் கொண்டு ஓடியது போல் சிவனுக்கு இன்னொரு சங்கடம் ஏற்பட்டிருக்கலாம்; அந்தச் சங்கடத்திலிருந்து சிவனைக் காப்பாற்றுவதற்காகத் திருமால் போயிருக்கலாம்" என்றான் நம்பி.
</td><td>"Perhaps Shiva is entangled in another predicament: just like that time when, having given boons to the demon Bhasma, he was running around with terror; perhaps Thirumal has gone to save him from yet another such predicament," retorted Nambi.
</td></tr>

<tr><td>
"திரிபுர சம்ஹாரத்தின் போது விஷ்ணு அடைந்த கர்வபங்கம் இந்த வைஷ்ணவனுக்கு ஞாபகம் இல்லை போலிருக்கிறது!" என்றார் சைவப் பெரியார்.
</td><td>The fanatic Saiva replied: "Perhaps this fanatic ignoramus does not remember how Vishnu's pride was demolished during the burning of Tripura?"
</td></tr>

<tr><td>
"சுவாமிகளே! நீங்கள் எதற்காகத்தான் இப்படிச் சண்டை போடுகிறீர்களோ, தெரியவில்லை! யாருக்கு எந்தத் தெய்வத்தின் பேரில் பக்தியோ, அந்தத் தெய்வத்தை வழிபடுவதுதானே?" என்றான் வந்தியத்தேவன்.
</td><td>"Why do you argue like this? I don't know! Why don't each of you worship the God to whom you are devoted?" said Vandiya Devan.
</td></tr>

<tr><td>
சைவப் பெரியாரும் ஆழ்வார்க்கடியானும் ஏன் அவ்விதம் சண்டையிட்டார்கள்? வீர நாராயணபுரத தில் ஏன் இதே மாதிரியான வாதப் போர் நடந்தது என்பதைப் பற்றி வாசகர்களுக்கு இச்சமயத்தில் சொல்லிவிடுவது உசிதமாயிருக்கும்.
</td><td>It would be appropriate to explain to our readers at this time, why the Saiva devotee and Azlvar-adiyan argued in this fashion and why there was a similar wordy duel at Veera-narayana-puram.
</td></tr>

<tr><td>
பழந் தமிழ்நாட்டில் ஏறக்குறைய அறுநூறு வருஷ காலம் பௌத்த மதமும் சமண மதமும் செல்வாக்குப் பெற்றிருந்தன. இந்தச் செல்வாக்கினால் தமிழகம் பல நலங்களை எய்தியது. சிற்பம், சித்திரம், கவிதை, காவியம் முதலிய கலைகள் தழைத்தோங்கின. பின்னர், ஆழ்வார்களும், நாயன்மார்களும் தோன்றினார்கள். அமுதொழுகும் தெய்வத் தமிழ்ப் பாசுரங்களைப் பொழிந்தார்கள். வைஷ்ணவத்தையும் சைவத்தையும் தழைத்தோங்கச் செய்தார்கள். இவர்களுடைய பிரசார முறை மிகச் சக்தி வாய்ந்ததாயிருந்தது. சமயப் பிரசாரத்துக்குச் சிற்பக் கலையுடன் கூட இசைக் கலையையும் பயன்படுத்திக் கொண்டார்கள். ஆழ்வார்களின் பாசுரங்களையும் மூவர் தேவாரப் பண்களையும் தேவகானத்தையொத்த இசையில் அமைத்துப் பலர் பாடத் தொடங்கினார்கள். இந்த இசைப் பாடல்கள் கேட்போர் உள்ளங்களைப் பரவசப்படுத்தி, பக்தி வெறியை ஊட்டின. ஆழ்வார்களின் பாடல் பெற்ற விஷ்ணு ஸ்தலங்களும் மூவரின் பாடல் பெற்ற சிவ ஸ்தலங்களும் புதிய சிறப்பையும் புனிதத் தன்மையையும் அடைந்தன. அதற்கு முன் செங்கல்லாலும் மரத்தினாலும் கட்டப்பட்டிருந்த ஆலயங்கள் புதுப்பித்துக் கற்றளிகளாகக் கட்டப்பட்டன. இந்தத் திருப்பணியை விஜயாலய சோழன் காலத்திலிருந்து சோழ மன்னர்களும் மன்னர் குடும்பத்தைச் சேர்ந்தவர்களும் வெகுவாகச் செய்துவந்தார்கள்.
</td><td>In the ancient Tamil land, for almost six hundred years, (up till about the tenth century AD) the religions of Buddhism and Jainism held prestigious sway. Because of these religions, the Tamil land gained several advantages. Sculpture, painting, poetry, literature and other such arts were nurtured and developed. Emphasis was on Sanskrit. Later the Azlvar's (Vaishnava saints) and Nayanmar's (Saiva saints) appeared. They sang melodious poems -- devotional songs in nectar-sweet, divine Tamil. They fostered and developed the Vaishnava (of Vishnu) and Saiva (of Shiva) sects of Hinduism. Their preaching was quite powerful. They utilized the power of art, sculpture and music for their missionary work. Several others set their songs to divine music and sang them. Those who listened to these musical poems were enticed, enamored and subject to fanatic devotion. The Shiva and Vishnu temple-towns mentioned in such devotional songs acquired new merit and fresh holiness. Temples, which till then were built with wood and brick, were renovated and rebuilt with stone and sculpture. Such holy renovation-works were undertaken even since Vijayala Chozla's times by the Chozla monarchs and members of their family as well as other nobility.
</td></tr>

<tr><td>
அதே சமயத்தில் கேரள நாட்டில் ஒரு விசேஷ சம்பவம் நடந்தது. காலடி என்னுமிடத்தில் ஒரு மகான் அவதரித்தார். இளம்பிராயத்தில் அவர் உலகைத் துறந்து சந்நியாசி ஆனார். வடமொழியிலுள்ள சகல சாஸ்திரங்களையும் படித்துக் கரை கண்டார். வேத உபநிஷதம், பகவத் கீதை, பிரம்ம சூத்திரம், இவற்றின் அடிப்படையில் அத்வைத வேதாந்தக் கொள்கையின் கொடியை நாட்டினார். வடமொழியில் பெற்றிருந்த வித்வத்தின் உதவியினால் பாரததேசம் முழுவதும் திக்விஜயம் செய்து ஆங்காங்கு எட்டு அத்வைத மடங்களை ஸ்தாபனம் செய்தார். இவருடைய கொள்கையை அவலம்பித்த அத்வைத சந்நியாசிகள் நாடெங்கும் பரவிச் சென்றார்கள்.
</td><td>At about the same time an important event occurred in the Kerala nation. A great soul was born in the village of Kaladi. At a very young age he gave up worldly pleasures and became an ascetic. He studied all the sciences and literature in the northern language (Sanskrit) and became an expert. He then established the foundation for the Advaita philosophy, based on the principles gained from the Hindu scriptures -- Vedas, Upanishads, Bhagavat Gita and Brahma Sutras because of his expertise in Sanskrit. He, Sankara the Teacher, traveled all over the Indian sub-continent and established eight religious-seats for propagating Advaita philosophy. Ascetics who espoused his philosophy spread his word all over the country. (Advaita meaning non-dual, advocates the non-dual nature of existence; that God is only one; and that God and man are one and the same.)
</td></tr>

<tr><td>
இவ்விதம் தமிழ்நாட்டில் நம் கதை நடந்த காலத்தில் அதாவது சுமார் 980 வருஷங்களுக்கு (1950ல் எழுதப்பட்டது) முன்பு, பெரியதொரு சமயக் கொந்தளிப்பு ஏற்பட்டிருந்தது. இந்தக் கொந்தளிப்பிலிருந்து தீங்கு தரும் அம்சங்கள் சிலவும் தோன்றிப் பரவின. வீர வைஷ்ணவர்களும் வீர சைவர்களும் ஆங்காங்கு முளைத்தார்கள். இவர்கள் கண்ட கண்ட இடங்களில் எல்லாம் சண்டையில் இறங்கினார்கள். இந்த வாதப் போர்களில் சில சமய அத்வைதிகளும் கலந்து கொண்டார்கள். சமய வாதப் போர்களின் சில சமயம் அடிதடி சண்டையாகப் பரிணமித்தன. அந்தக் காலத்து சைவ - வைஷ்ணவப் போரை விளக்கும் அருமையான கதை ஒன்று உண்டு.
</td><td>Thus, in the Tamil lands, during the times of our story (tenth century AD) there was a great religious revival and awakening. Certain harmful consequences, arising out of this revival, also spread throughout the countryside. Fanatic Shiva devotees and fanatic Vishnu devotees rose here and there. They entered into fights wherever they met each other. Sometimes, Advaita philosophers also entered into these disputes. Wordy duels often turned into fistfights and brawls.
</td></tr>

<tr><td>
ஸரீரங்கத்து வைஷ்ணவர் ஒருவர் திருவானைக்காவல் ஆலய வௌிச்சுவரின் ஓரமாகப் போய்க் கொண்டிருந்தார். தலையில் திடீரென்று ஒரு கல் விழுந்தது; காயமாகி இரத்தமும் கசிந்தது. வைஷ்ணவர் அண்ணாந்து பார்த்தார், கோபுரத்தில் ஒரு காக்கை உட்கார்ந்தபடியால் அந்தப் பழைய கோபுரத்தின் கல் இடிந்து விழுந்திருக்க வேண்டும் என்று அறிந்தார். உடனே அவருக்குக் காயமும் வலியும் மறந்து போய் ஒரே குதூகலம் உண்டாகி விட்டது. "ஸரீரங்கத்து வீர வைஷ்ணவக் காக்காயே! திருவானைக்காவல் சிவன் கோயிலை நன்றாய் இடித்துத் தள்ளு!" என்றாராம்.
</td><td>There is an interesting story that reveals the extent of this rivalry between the religious sects of those times. A man from Srirangam, of the Vaishnava sect, was once walking along the outer walls of the Shiva temple at Thiru-anai-kava. Suddenly a stone hit his head. He was wounded and bleeding. The Vaishnava man looked up towards the sky. He saw a crow sitting atop the old temple tower and surmised that a piece of brick from the dilapidated spire dislodged by the crow must have fallen on his head. Immediately he forgot his wound and pain and became quite delighted. He said, "Oh you devout Vaishnava crow from Srirangam! Good that you are demolishing this Shiva temple completely!"
</td></tr>

<tr><td>
அந்த நாளில் இத்தகைய சைவ - வைஷ்ணவ வேற்றுமை மனப்பான்மை மிகப் பரவியிருந்தது. இதைத் தெரிந்து கொள்ளுதல், பின்னால் இந்தக் கதையைத் தொடர்ந்து படிப்பதற்கு மிக்க அனுகூலமாயிருக்கும்.
</td><td>In those days, this fanatic rivalry between the Vaishnavas and Saivas was widespread. Knowing about this will be very helpful to readers who may have the intention of reading further chapters in this story.
</td></tr>

<tr><td>
ஓடம் அக்கரை சென்றதும், சைவப் பெரியார் ஆழ்வார்க்கடியானைப் பார்த்து, "நீ நாசமாய்ப் போவாய்!" என்று கடைசி சாபம் கொடுத்து விட்டுத் தம் வழியே போனார்.
</td><td>When the boat reached the other shore, the Saiva gentleman looked at Azlvar-adiyan and cursed him with these words: "May you loose all prosperity and become utterly destitute," before he went on his way.
</td></tr>

<tr><td>
வந்தியத்தேவனுடன் வந்த கடம்பூர் வீரன் பக்கத்திலுள்ள திருப்பனந்தாளுக்குச் சென்று குதிரை சம்பாதித்து வருவதாகச் சொல்லிப் போனான். ஆழ்வார்க்கடியானும் வந்தியத்தேவனும் ஆற்றங்கரையில் அரச மரத்தின் அடியில் உட்கார்ந்தார்கள். அந்த மரத்தின் விசாலமான அடர்ந்த கிளைகளில் நூற்றுக்கணக்கான பறவைகள் மதுரமான கலகலத்வனி செய்து கொண்டிருந்தன.
</td><td>The footman from Kadamboor who had come with Vandiya Devan went away towards the nearby village of Thiru-panan-thal, saying that he would come back with a mount for him. Azlvar-adiyan and Vandiya Devan sat down under a large banyan tree on the river bank. Several kinds of birds roosting in the thick, leafy branches of that wide-spreading, large tree raised a pleasing musical sound.
</td></tr>

<tr><td>
வந்தியத்தேவனும், நம்பியும் ஒருவருடைய வாயை ஒருவர் பிடுங்கி ஏதாவது விஷயத்தைக் கிரஹிக்க விரும்பினார்கள். முதலில் சிறிது நேரம் சுற்றி வளைத்துப் பேசினார்கள்.
</td><td>Both of them, Devan and Nambi, tried to pry the secrets from each other's mouths. For a while they talked of this and that in a round-about fashion.
</td></tr>

<tr><td>
"ஏன் தம்பி! கடம்பூர் மாளிகைக்கு என்னை அழைத்துப் போகாமல் விட்டு விட்டுப் போனாயல்லவா?"
</td><td>"Well Thambi, you did go to Kadamboor without taking me with you?"
</td></tr>

<tr><td>
"நான் போவதே பெரிய கஷ்டமாகப் போய்விட்டது நம்பிகளே!"
</td><td>"Even my entry into that fortress was fraught with great difficulty, Mr. Nambi."
</td></tr>

<tr><td>
"அப்படியா? பின் எப்படித்தான் போனாய்? ஒருவேளை போகவேயில்லையோ?"
</td><td>"Is that so? How did you go in? Perhaps you did not go at all?"
</td></tr>

<tr><td>
"போனேன், போனேன் ஒரு காரியத்தை உத்தேசித்து விட்டால் பின்வாங்கி விடுவேனோ? வாசற் காவலர்கள் தடுத்தார்கள்; குதிரையை ஒரு தட்டு தட்டி உள்ளே விட்டேன், தடுத்தவர்கள் அத்தனை பேரும் உருண்டு தரையில் விழுந்தார்கள். பிறகு அவர்கள் எழுந்து வந்து என்னைச் சூழ்ந்து கொள்வதற்குள் என் நண்பன் கந்தமாறன் ஓடிவந்து என்னை அழைத்துப் போனான்."
</td><td>"I did enter. I did go in. If I make up my mind to do something will I take a backward step? The gate-keepers stopped me. I goaded my horse to gallop inside and all the men obstructing my way fell away in confusion. Before they could rise and surround me, my friend Kandamaran came to my rescue and took me inside."
</td></tr>

<tr><td>
"அப்படித்தான் இருக்கும் என்று நான் நினைத்தேன் மிக்க தைரியசாலி நீ. சரி அப்புறம் என்ன நடந்தது? யார், யார் வந்திருந்தார்கள்?"
</td><td>"That's what I thought. You are a very courageous fellow! And then, what happened? Who else had come there?"
</td></tr>

<tr><td>
"எத்தனையோ பிரமுகர்கள் வந்திருந்தார்கள், அவர்களுடைய பெயரெல்லாம் எனக்குத் தெரியாது. பழுவேட்டரையர் வந்திருந்தார்; அவருடைய இளம் மனையாளும் வந்திருந்தாள். அப்பப்பா! அந்தப் பெண்ணின் அழகை என்னவென்று சொல்வது?.."
</td><td>"All sorts of dignitaries had come. I do not know their names. Lord Pazluvoor had come. His young bride had also come. Dear me! How shall I describe the beauty of that lady!"
</td></tr>

<tr><td>
"நீ பார்த்தாயா என்ன?"
</td><td>"What? Did you see her?!"
</td></tr>

<tr><td>
"ஆமாம், ார்க்காமலா? என் நண்பன் கந்தமாறன் என்னை அந்தப்புரத்துக்கு அழைத்துச் சென்றான்; அங்கே பார்த்தேன். அவ்வளவு ஸ்திரீகளிலும் பழுவேட்டரையரின் இளைய ராணிதான் பிரமாத அழகுடன் விளங்கினாள்! மற்ற கருநிறத்து மங்கையர்க்கு நடுவில் அந்த ராணியின் முகம் பூரண சந்திரனைப் போல் பொலிந்தது. அரம்பை, ஊர்வசி, திலோத்தமை, இந்திராணி, சந்திராணி எல்லோரும் அவளுக்கு அப்புறந்தான்!"
</td><td>"Yes. Why not? My friend Kandamaran took me to the inner courts of the women. I saw her there. Amidst all those women, the Young-Queen of Lord Pazluvoor was the greatest beauty. Among all the dark-colored beauties, that queen's face shone like a radiant full-moon. All the heavenly beauties: Ramba, Urvasi, Tilottama, Indrani, Chandrani -- all of them must be mentioned only after her."
</td></tr>

<tr><td>
"அடேயப்பா! ஒரேயடியாக வர்ணிக்கிறாயே? பிறகு என்ன நடந்தது? குரவைக் கூத்து நடந்ததா?"
</td><td>"Dear me! You describe her with such rapture! Then, what happened? Did you see the gypsy dance?"
</td></tr>

<tr><td>
"நடந்தது, மிகவும் நன்றாயிருந்தது அப்போது உம்மை நினைத்துக் கொண்டேன்."
</td><td>"Yes. It was very captivating. I thought of you at that time."
</td></tr>

<tr><td>
"எனக்குக் கொடுத்து வைக்கவில்லை அப்புறம் இன்னும் என்ன நடந்தது?"
</td><td>"I was not fortunate to see it. What happened after that?"
</td></tr>

<tr><td>
"வேலனாட்டம் நடந்தது தேவராளனும் தேவராட்டியும் மேடைக்கு வந்து ஆவேசமாக ஆடினார்கள்."
</td><td>"The velan attam (oracle-dance) took place. The `divine-man' and `divine-woman' came upon the stage and danced with frenzy."
</td></tr>

<tr><td>
"சந்நதம் வந்ததா? ஏதாவது வாக்குச் சொன்னார்களா?"
</td><td>"Did the spirit manifest? Did they declare any oracle?"
</td></tr>

<tr><td>
"ஆகா! நினைத்த காரியம் கைகூடும்; மழை பெய்யும்; நிலம் விளையும்" என்றெல்லாம் சந்நதக்காரன் சொன்னான்.."
</td><td>"Oh, yes! `All endeavors will be achieved. The rains will be good; the land will be bountiful,' said the soothsayer."
</td></tr>

<tr><td>
"அவ்வளவுதானா?"
</td><td>"Is that all?"
</td></tr>

<tr><td>
"இன்னும் ஏதோ இராஜாங்க விஷயமாகச் சொன்னான்; நான் அதையொன்றும் கவனிக்கவில்லை."
</td><td>"He then said something about political affairs. I did not listen to that carefully."
</td></tr>

<tr><td>
"அடாடா! இவ்வளவுதானா? கவனித்திருக்க வேண்டும், தம்பி! நீ இளம்பிள்ளை; நல்ல வீர பராக்கிரமம் உடையவனாய்த் தோன்றுகிறாய். இராஜாங்க விஷயங்களைப் பற்றி எங்கேயாவது யாராவது பேசினால் காதில் கேட்டு வைத்துக் கொள்ள வேண்டும்."
</td><td>"Dear, dear me! Is that so? You should have noticed Thambi! You are a young man; you seem to be brave and courageous. If anybody talks about political affairs at any place, you should listen carefully."
</td></tr>

<tr><td>
"நீர் சொல்லுவது உண்மை. எனக்குக் கூட இன்று காலையில் அப்படித்தான் தோன்றியது."
</td><td>"You say the truth. I too felt the same thing this morning."
</td></tr>

<tr><td>
"காலையில் தோன்றுவானேன்?"
</td><td>"Why feel so in the morning?"
</td></tr>

<tr><td>
"காலையில் கந்தமாறனும் நானும் பேசிக் கொண்டே கொள்ளிடக்கரை வரையில் வந்தோம். இராத்திரி நான் படுத்துத் தூங்கிய பிறகு கடம்பூர் மாளிகைக்கு வந்திருந்த விருந்தாளிகள் கூட்டம் போட்டு ஏதேதோ இராஜாங்க விஷயமாகப் பேசினார்களாம்."
</td><td>"This morning my friend Kandamaran and I talked all along the way as we rode to the banks of the Kollidam. I believe that after I had gone to bed last night, all the dignitaries who were at Kadamboor convened a midnight-meeting to discuss some important political affairs."
</td></tr>

<tr><td>
"என்ன பேசினார்களாம்?"
</td><td>"What did they discuss about?"
</td></tr>

<tr><td>
"அது எனக்குத் தெரியாது; கந்தமாறன் ஏடாகூ டமாகச் சொன்னானே தவிர, தௌிவாகச் சொல்லவில்லை. ஏதோ ஒரு காரியம் சீக்கிரம் நடக்கப் போகிறது அப்போது சொல்கிறேன் என்றான். அவன் பேச்சே மர்மமாயிருந்தது, ஏன் சுவாமிகளே! உங்களுக்கு ஏதாவது தெரியுமா?"
</td><td>"That, I do not know. Kandamaran said something in a cryptic fashion but he did not explain clearly. He said that some event was to take place very soon and that he would explain at that time. All his statements were rather mysterious. Why Sir! Do you know anything?"
</td></tr>

<tr><td>
"எதைப் பற்றி?"
</td><td>"About what?"
</td></tr>

<tr><td>
"நாடு நகரமெல்லாம் ஏதேதோ பேசிக் கொள்கிறார்களே? வானத்தில் வால்நட்சத்திரம் காணப்படுகிறது; இராஜாங்கத்துக்கு ஏதோ ஆபத்து இருக்கிறது; சோழ சிம்மாசனத்தில் மாறுதல் ஏற்படும்; அப்படி, இப்படி, என்றெல்லாம் பேசிக்கொள்கிறார்கள். தொண்டை மண்டலம் வரையில் இந்தப் பேச்சு எட்டியிருக்கிறது. இன்னும் யார் யாரோ பெரிய கைகள் சேர்ந்து, அடிக்கடி கூடி, அடுத்த பட்டத்துக்கு யார் என்று யோசித்து வருகிறார்களாம். உங்களுக்கு என்ன தோன்றுகிறது? அடுத்த பட்டத்துக்கு யார் வரக்கூடும்."
</td><td>"Everybody in the countryside and city is talking about it? A comet can be seen in the skies and the empire may be subject to some grave danger; there may be a change in the Chozla monarchy; this and that ... Such talk has been heard even in the Thondai lands. Also, I believe that all sorts of important officials meet together quite often, to discuss about the `Rights to the succession' of the Chozla throne. What do you think? Who is likely to succeed to the throne?"
</td></tr>

<tr><td>
"எனக்கு அதெல்லாம் தெரியாது, தம்பி! இராஜாங்க காரியங்களுக்கும் எனக்கும் என்ன சம்பந்தம்? நான் வைஷ்ணவன்; ஆழ்வார்களின் அடியார்க்கு அடியான்; எனக்குத் தெரிந்த பாசுரங்களைப் பாடிக் கொண்டு ஊர் ஊராய்த் திரிகிறவன்!"
</td><td>"I don't know anything about such matters. What connection do I have with political affairs? I am a devout Vaishnava; I am a slave to those who serve the Azlvar saints; I sing the devotional songs that I know and go from one holy place to the other."
</td></tr>

<tr><td>
இவ்வாறு ஆழ்வார்க்கடியான் கூறி, "திருக் கண்டேன் பொன்மேனி கண்டேன்" என்று பாடத் தொடங்கவும், வந்தியத்தேவன் குறுக்கிட்டு, "உமக்குப் புண்ணியமாய்ப் போகட்டும், நிறுத்தும்!" என்றான்.
</td><td>After uttering these words Azlvar-adiyan began singing the following words: I spied upon his golden presence; I saw his divine grace. Vandiya Devan interrupted him, "Let good fortune be yours. Please stop this."
</td></tr>

<tr><td>
"அடடா! தெய்வத் தமிழ்ப் பாசுரத்தை நிறுத்தச் சொல்கிறாயே?"
</td><td>"Dear me! You ask me to stop singing these divine Tamil psalms!"
</td></tr>

<tr><td>
"ஆழ்வார்க்கடியான் நம்பிகளே! எனக்கு ஒரு சந்தேகம் உதித்திருக்கிறது அதைச் சொல்லட்டுமா?"
</td><td>"Mr. Azlvar-adiyan Nambi! I have a suspicion. Shall I disclose it?"
</td></tr>

<tr><td>
"நன்றாய்ச் சொல்லு!"
</td><td>"Please do."
</td></tr>

<tr><td>
"தடியைத் தூக்கிக் கொண்டு அடிக்க வரமாட்டீரே?"
</td><td>"You will not come to beat me up with your wooden-staff?"
</td></tr>

<tr><td>
"உன்னையா? உன்னை அடிக்க என்னாலே முடியுமா?"
</td><td>"You? Is it possible for me to hit you?"
</td></tr>

<tr><td>
"உம்முடைய வைஷ்ணவம் பக்தி, ஊர்த்தவ புண்டரம், பாசுரப் பாடல், எல்லாம் வெறும் வேஷம் என்று சந்தேகிக்கிறேன்."
</td><td>"I think that all your devotion, your Vaishnava fanaticism, your psalm singing -- everything is one big deception. I suspect it to be a big masquerade!"
</td></tr>

<tr><td>
"ஐயையோ! இது என்ன பேச்சு? அபசாரம்! அபசாரம்!"
</td><td>"Oh! Oh! What talk is this? Offense! Abuse!"
</td></tr>

<tr><td>
"அபசாரமும் இல்லை உபசாரமும் இல்லை. உம்முடைய பெண்ணா சையை மறைப்பதற்காக இந்த மாதிரி வேஷம் போடுகிறீர். உம்மை போல் இன்னும் சிலரையும் நான் பார்த்திருக்கிறேன். பெண்ணாசைப் பித்துப் பிடித்து அலைகிறவர்கள். அப்படி என்னதான் பெண்களிடம் காண்கிறீர்களோ, அதுதான் எனக்குத் தெரியவில்லை. எனக்கு எந்தப் பெண்ணைப் பார்த்தாலும் வெறுப்பாகவே இருக்கிறது."
</td><td>"No offense and no forgiveness. You put on such guise to hide your womanizing! I have seen some others like you: who wander around with an obsession for womankind. What you find in such women, that I do not know! I seem to dislike any woman I see.
</td></tr>

<tr><td>
"தம்பி! பெண் பித்துப் பிடித்து அலைகிறவர்கள் சிலர் உண்டு. ஆனால் அவர்களோடு என்னைச் சேர்க்காதே, நான் வேஷதாரி அல்ல; நீ அவ்விதம் சந்தேகிப்பது ரொம்பத் தவறு."
</td><td>"Thambi, I too know of some men who are crazy about women. But don't mix me up with such fellows. I am not a masquerader. Your suspicions are incorrect."
</td></tr>

<tr><td>
"அப்படியானால் பல்லக்கில் வந்த அந்தப் பெண்ணிடம் ஓலை கொடுக்கும்படி என்னை ஏன் கேட்டீர்? அதிலும் இன்னொரு மனுஷன் மணம் புரிந்து கொண்ட பெண்ணிடம் மனதைச் செலுத்தலாமா? நீ கடம்பூர் மாளிகைக்கு வரவேண்டும் என்று சொன்னதும் அவளைப் பார்ப்பதற்குத்தானே? இல்லை என்று சொல்ல வேண்டாம்!"
</td><td>"Then why did you ask me to deliver your note to the girl who came in the palanquin? That too, how can you lose your heart to a woman who is married to another? Did you not want to come to Kadamboor mainly to see her? Don't deny it."
</td></tr>

<tr><td>
"இல்லை என்று சொல்லவில்லை. ஆனால் அதற்கு நீ கூறிய காரணம் தவறு; வேறு தகுந்த காரணம் இருக்கிறது அது பெரிய கதை."
</td><td>"I won't deny it. But your reasoning is not correct. There is a much more appropriate justification. It is a long story."
</td></tr>

<tr><td>
"குதிரை இன்னும் வரக்காணோம். அந்தக் கதையைத்தான் சொல்லுங்களேன்! கேட்கலாம்!"
</td><td>"My horse hasn't arrived yet. Tell me that story. I can listen."
</td></tr>

<tr><td>
"கதை என்றால், கற்பனைக் கதை அல்ல; உண்மையாக நடந்த கதை. அதிசய வரலாறு! கேட்டால் திகைத்துப் போவாய்! அவசியம் சொல்லத்தான் வேண்டுமா?"
</td><td>"By `story' I do not mean an imaginary tale. It happened truly. An astonishing account. You will be shocked if you hear it. Do you want me to recount it?"
</td></tr>

<tr><td>
"இஷ்டமிருந்தால் சொல்லுங்கள்!"
</td><td>"If you would like to."
</td></tr>

<tr><td>
"ஆம், சொல்லுகிறேன் கொஞ்சம் எனக்கு அவசரமாய்ப் போக வேண்டும், இருந்தாலும் சொல்லிவிட்டுப் போகிறேன். மறுபடியும் உன்னிடம் ஏதாவது உதவி கோரும்படியிருந்தாலும் இருக்கும் அப்போது தட்டாமல் செய்வாய் அல்லவா?"
</td><td>"Alright. I shall tell you. I am in a great hurry to go someplace else; nonetheless, I will tell you that story before I go. I may need your help sometime later. You won't refuse it then, will you?"
</td></tr>

<tr><td>
"நியாயமாயிருந்தால் செய்வேன். உங்களுக்கு இஷ்டமில்லாவிட்டால் ஒன்றும் சொல்ல வேண்டாம்."
</td><td>"If it is justified I will help you. If you do not like it, don't tell me anything."
</td></tr>

<tr><td>
"இல்லையில்லை! உன்னிடம் கட்டாயம் சொல்லியே தீரவேண்டும். அந்த இரணியாசுரன் பழுவேட்டரையரின் இளம் மனைவி இருக்கிறாள், நான் ஓலை கொண்டு போகச் சொன்னேனே, அவள் பெயர் நந்தின . அவளுடைய கதையை நீ கேட்டால் ஆச்சரியப்பட்டுப் போவாய். உலகில் இப்படியும் அக்கிரமம் உண்டா என்று பொங்குவாய்!" இந்த முன்னுரையுடன் ஆழ்வார்க்கடியான் நந்தினியைப் பற்றி கதையை ஆரம்பித்தான்.
</td><td>"No. No. I must surely tell you the story. The young bride of that demon, Lord Pazluvoor, the girl to whom I asked you to carry a note, her name is Nandini. You will be surprised if you hear what I have to say about Nandini. You will wonder if there can be such atrocities in this world." With this preamble, Azlvar-adiyan started narrating the story of Nandini.
</td></tr>

<tr><td>
ஆழ்வார்க்கடியான் பாண்டிய நாட்டில் வைகை நதிக்கரையில் ஒரு கிராமத்தில் பிறந்தவன். அவனுடைய குடும்பத்தார் பரம பக்தர்களான வைஷ்ணவர்கள். அவனுடைய தந்தை ஒருநாள் நதிக்கரையில் உள்ள நந்தவனத்துக்குப் போனார். அங்கே ஒரு பெண் குழந்தை அனாதையாகக் கிடப்பதைக் கண்டார். குழந்தையை எடுத்துக் கொண்டு வீட்டுக்கு வந்தார். குழந்தை களையாகவும் அழகாகவும் இருந்தபடியால் குடும்பத்தார் அன்புடன் போற்றிக் காப்பாற்றினார்கள்.நந்தவனத்தில் அகப்பட்டபடியால் நந்தினி என்று குழந்தைக்குப் பெயரிட்டார்கள். ஆழ்வார்க்கடியான் அப்பெண்ணைத் தன் தங்கை என்று கருதிப் பாராட்டி வந்தான்.
</td><td>Azlvar-adiyan Nambi was born in a village on the banks of the River Vaigai, in the Pandiya Kingdom. All his family were ardent Vaishnava devotees. One day, his father was walking in the gardens along the river bank when he found an orphan baby girl who was abandoned in the garden. He brought the infant home. Because the child was very attractive and beautiful, all the members of his family loved and nourished her. Since the child was found in a garden (nandavan), they named her Nandini. Nambi, considering her a younger sister, loved and cherished her.
</td></tr>

<tr><td>
நந்தினிக்குப் பிராயம் வளர்ந்து வந்தது போல் பெருமாளிடம் பக்தியும் வளர்ந்து வந்தது. அவள் மற்றொரு 'ஆண்டாள்' ஆகிப் பக்தர்களையெல்லாம் ஆட்கொள்ளப் போகிறாள் என்று அக்கம்பக்கத்திலுள்ளவர்கள் நம்பினார்கள். இந்த நம்பிக்கை ஆழ்வார்க்கடியானுக்கு அதிகமாயிருந்தது. தந்தை இறந்த பிறகு அப்பெண்ணை வளர்க்கும் பொறுப்பை அவனே ஏற்றுக் கொண்டான். இருவரும் ஊர் ஊராகச் சென்று ஆழ்வார்களின் பாசுரங்களைப் பாடி வைஷ்ணவத்தைப் பரப்பி வந்தார்கள். நந்தினி துளசிமாலை அணிந்து பக்திப் பரவசத்துடன் பாசுரம் பாடியதைக் கேட்டவர்கள் மதிமயங்கிப் போனார்கள்.
</td><td>As Nandini grew in years, her devotion to God Vishnu also grew. All the people around them believed that she would become another Andal (Vaishnava saint) to captivate all their hearts. Azlvar-adiyan believed it more than anyone else. After his father's death, he took up the responsibility of raising that girl. The two of them travelled from one town to another, singing Vaishnava poems and spreading the belief in devotion to Vishnu. People who heard Nandini, wearing basil-leaf garlands and singing the psalms of the Azlvar saints, were enchanted.
</td></tr>

<tr><td>
ஒரு சமயம் ஆழ்வார்க்கடியான் திருவேங்கடத்துக்கு யாத்திரை சென்றான். திரும்பி வரக் காலதாமதமாகி விட்டது. அப்போது நந்தினிக்கு ஒரு விபரீதம் நேர்ந்து விட்டது.
</td><td>At one time Azlvar-adiyan had to go on a journey to Thiru-venkadam (Tirupati). His return was delayed. A mishap occurred to Nandini.
</td></tr>

<tr><td>
பாண்டியர்களுக்கும் சோழர்களுக்கும் இறுதிப் பெரும்போர் மதுரைக்கு அருகில் நடந்தது. பாண்டி ர் சேனை சர்வ நாசம் அடைந்தது. வீரபாண்டியன் உடம்பெல்லாம் காயங்களுடன் போர்க்களத்தில் விழுந்திருந்தான். அவனுடைய அந்தரங்க ஊழியர்கள் சிலர் அவனைக் கண்டுபிடித்து எடுத்து உயிர் தப்புவிக்க முயன்றார்கள். இரவுக்கிரவே, நந்தினியின் வீட்டில் கொண்டு வந்து சேர்த்தார்கள். பாண்டியனுடைய நிலைமையைக் கண்டு மனமிரங்கி, நந்தினி அவனுக்குப் பணிவிடை செய்தாள். ஆனால் சீக்கிரத்தில் சோழ வீரர்கள் அதைக் கண்டுபிடித்து விட்டார்கள். நந்தினியின் வீட்டைச் சூழ்ந்து கொண்டு உட்புகுந்து வீரபாண்டியனைக் கொன்றார்கள். அங்கிருந்த நந்தினியின் அழகைக் கண்டு மோகித்துப் பழுவேட்டரையர் அவளைச் சிறைபிடித்துக் கொண்டு போய் விட்டார்.
</td><td>The final great-battle between the Chozla and Pandiya kings was fought near Madurai City. The Pandiya armies were totally destroyed. King Veera-pandiya had fallen in the battlefield with wounds all over his body. Some of his personal servants found him: they tried to revive him and save his life; they brought him away from the battlefield and into the house of Nandini which was nearby. Nandini, upon seeing the condition of the Pandiya king, was filled with pity and she nursed him in the sickbed. However, the Chozla soldiers soon found this out. They surrounded Nandini's house, entered inside and killed Veera-pandiya. Lord Pazluvoor, captivated by the beauty of Nandini whom he found there, imprisoned her and took her away with him.
</td></tr>

<tr><td>
இது மூன்று வருஷத்துக்கு முன்னால் நடந்தது. பிறகு ஆழ்வார்க்கடியான் நந்தினியைப் பார்க்கவே முடியவில்லை. அன்று முதல் ஒரு தடவையேனும் நந்தினியைத் தனியே சந்தித்துப் பேசவும் அவள் விரும்பினால் அவளை விடுதலை செய்து கொண்டு போகவும் ஆழ்வார்க்கடியான் முயன்று கொண்டிருக்கிறான். இதுவரையில் அம்முயற்சியில் வெற்றி பெறவில்லை....
</td><td>All this happened three years ago. After that Azlvar-adiyan could not see Nandini at all. From that day, Azlvar-adiyan was trying to meet and talk to Nandini. If she wished it, he would free her and take her away. He had not succeeded in that endeavor so far.
</td></tr>

<tr><td>
இந்த வரலாற்றைக் கேட்ட வந்தியத்தேவனுடைய உள்ளம் உருகிவிட்டது. கடம்பூர் மாளிகையில் பல்லக்கில் இருந்தது நந்தினி இல்லை என்றும், இளவரசன் மதுராந்தகன் என்றும் ஆழ்வார்க்கடியானிடம் சொல்லி விடலாமா என்று ஒருகணம் யோசித்தான். பிறகு, ஏதோ ஒன்று மனத்தில் தடை செய்தது. ஒருவேளை இந்தக் கதை முழுதும் ஆழ்வார்க்கடியானின் கற்பனையோ என்று தோன்றியது. ஆகையால் கடம்பூர் மாளிகையில் தான் அறிந்து கொண்ட இரகசியத்தைச் சொல்லவில்லை. அப்போது சற்றுத் தூரத்தில், கடம்பூர் வீரன் குதிரையுடன் வந்து கொண்டிருந்தான்.
</td><td>Upon hearing this tale, Vandiya Devan's heart was touched. For a second, he considered telling Nambi that the person inside the covered palanquin in Kadamboor was not Nandini; that it was Prince Madurandaka. Something in his heart prevented him. Perhaps all this tale was the fertile imagination of Azlvar-adiyan. Therefore, he did not reveal the secrets he had learned at the Kadamboor fortress. By now they could see the footman from Kadamboor coming back, leading a horse.
</td></tr>

<tr><td>
"தம்பி! எனக்கு நீ உதவி செய்வாயா?" என்று ஆழ்வார்க்கடியான் கேட்டான்.
</td><td>"Thambi, will you do me one favor?" asked Azlvar-adiyan.
</td></tr>

<tr><td>
"நான் என்ன உதவி செய்ய முடியும்? பழுவ ேட்டரையர் இந்தச் சோழப் பேரரசையே ஆட்டுவிக்கும் ஆற்றல் உடையவர். நானோ ஒரு செல்வாக்குமில்லாத தன்னந் தனி ஆள். என்னால் என்ன செய்ய முடியும்?" என்று வந்தியத்தேவன் ஜாக்கிரதையாவே பேசினான்.
</td><td>"How can I help you? Lord Pazluvoor is capable of controlling all this Chozla Empire. I am a single fellow with no powers. What can I do?" Vandiya Devan answered him carefully.
</td></tr>

<tr><td>
பிறகு, "நம்பிகளே! இராஜாங்க காரியங்களைப் பற்றி உமக்கு ஒன்றுமே தெரியாது என்றா சொல்கிறீர்கள்? சுந்தர சோழ மகாராஜாவுக்கு ஏதாவது நேர்ந்து விட்டால், அடுத்தப் பட்டத்துக்கு உரியவர் யார் என்று உம்மால் சொல்ல முடியாதா?" என்றான்.
</td><td>Later he asked, "Mr. Nambi, are you saying that you do not know anything about political affairs? Can you say who is eligible to succeed to the Chozla throne if something happens to Sundara Chozla?"
</td></tr>

<tr><td>
இப்படிக் கேட்டு விட்டு, அடியானுடைய முகபாவத்தில் ஏதாவது மாறுதல் ஏற்படுகிறதா என்று வந்தியத்தேவன் ஆவலுடன் பார்த்தான், லவலேசமும் மாறுதல் ஏற்படவில்லை.
</td><td>After saying this he examined Nambi's face eagerly to see if there was any change in his expression. There was not an iota of change.
</td></tr>

<tr><td>
"அதெல்லாம் எனக்கு என்ன தெரியும், தம்பி! குடந்தை ஜோசியரைக் கேட்டால் ஒருவேளை சொல்வார்!" என்றான் நம்பி.
</td><td>"What will I know of such matters, Thambi? Perhaps, if you ask the Astrologer of Kudanthai, he may be able to tell you something."
</td></tr>

<tr><td>
"ஓஹோ! குடந்தை ஜோதிடர் உண்மையிலேயே அவ்வளவு கெட்டிக்காரர்தானா?"
</td><td>"Oh? Is the Astrologer of Kudanthai that capable?"
</td></tr>

<tr><td>
"அசாத்திய கெட்டிக்காரர்! சோதிடமும் பார்த்துச் சொல்வார்; மனதை அறிந்தும் சொல்வார்; உலக விவகாரங்களை அறிந்து, அதற்கேற்பவும் ஆரூடம் சொல்லுவார்!"
</td><td>"Very capable. He will make predictions based on astrology; he will know your mind and explain the future. He knows all the worldly activities and will base his predictions accordingly."
</td></tr>

<tr><td>
"அப்படியானால் அவரைப் பார்த்து விட்டுப் போக வேண்டியதுதான்!" என்று வந்தியத்தேவன் மனத்தில் தீர்மானித்து கொண்டான்.
</td><td>Vandiya Devan made up his mind to see the astrologer before he went any further!
</td></tr>

<tr><td>
ஆதிகாலத்திலிருந்து மனிதகுலத்துக்கு வருங்கால நிகழ்ச்சிகளை அறிந்து கொள்வதில் பிரமை இருந்து வருகிறது. அரசர்களுக்கும் அந்தப் பிரமை உண்டு; ஆண்டிகளுக்கும் உண்டு. முற்றும் துறந்த முனிவர்களுக்கும் உண்டு; இல்லறத்தில் உள்ள ஜனங்களுக்கும் உண்டு; அறிவிற் சிறந்த மேதாவிகளுக்கும் உண்டு மூடமதியினர்களுக்கும் உண்டு. இத்தகைய பிரமை, நாடு நகரங்களைக் கடந்து பல அபாயங்களுக்குத் துணிந்து, அரசாங்க அந்தரங்கப் பணியை நிறைவேற்றுவதற்காகப் பிரயாணம் செய்து கொண்டிருந்த நம்முடைய வாலிப வீரனுக்கும் இருந்ததில் ஆச்சரியம் இல்லை அல்லவா?

</td><td>From ancient times humanity is fascinated in finding out about what will happen in its future. Princes have this fascination; paupers have it too. The most learned and knowledgeable have it; the foolish and ignorant ones also do so. There is no surprise about the fact that our youthful hero, Vandiya Devan, who was travelling upon secret government affairs across cities and nations, had such a fascination.

</td></tr>
</table></body></html>