<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
பத்தாம் அத்தியாயம்
</td><td>Chapter 10
</td></tr>

<tr><td> குடந்தை சோதிடர்
</td><td>The Astrologer Of Kudanthai
</td></tr>

<tr><td>
குடகு நாட்டில் பிறந்து வளர்ந்த பொன்னி நதி கன்னிப் பருவம் கடந்ததும் தன் மணாளனாகிய சமுத்திர ராஜனிடம் சென்றடைய விரும்பினாள். காடும் மேடும் கடந்து பாறைகளையும் பள்ளங்களையும் தாண்டிக் கொண்டு விரைந்து சென்றாள். சமுத்திர ராஜனை நெருங்க நெருங்க, நாயகனைக் காணப் போகிறோம் என்ற குதூகலத்தினால் அவள் உள்ளம் விம்மி உடல் பூரித்தது. இன்னும் சற்றுத் தூரம் சென்றாள், காதலனை அணைத்துக் கொள்ளக் கரங்கள் இரண்டு உண்டாயின. இரு கரங்களை விரித்தவாறு தாவிப் பாய்ந்து சென்றாள். ஆனால் உள்ளத்தில் பொங்கிய ஆர்வ மிகுதிக்கு இரு கரங்கள் போதுமென்று தோன்றவில்லை; அவளுடைய ஆசைக் கரங்கள் பத்து, இருபது, நூறு என்று வளர்ந்தன. அவ்வளவு கரங்களையும் ஆவலுடன் நீட்டிக் கொண்டு சமுத்திர ராஜனை அணுகினாள்.
</td><td>River Ponni, born and raised in the Kudagu Hills, after her childhood was past, wished to meet the Ocean King, her chosen husband. She went swiftly, crossing hill and dale, rocky mountain and canyon. As she came closer and closer, the joyous anticipation of meeting her beloved Lord, the Ocean King, made her thrive and grow. She went even further. Two arms grew to embrace the lover. Spreading her arms wide, she leaped and surged forward. Two arms were not sufficient for her ardent enthusiasm. Her loving arms grew into ten, twenty, hundred! Stretching out all these arms in eagerness she neared the Ocean King.
</td></tr>

<tr><td>
இவ்விதம் ஆசைக் கணவனை அடைவதற்குச் சென்ற மணப் பெண்ணுக்குச் சோழ நாட்டுச் செவிலித் தாய்மார் செய்த அலங்காரங்கள்தான் என்ன? அடடா! எத்தனை அழகிய பச்சைப் புடைவைகளை உடுத்தினார்கள்? எப்படியெல்லாம் வண்ண மலர்களைச் சூட்டினார்கள்? எவ்விதமெல்லாம் பரிமள சுகந்தங்களைத் தூவினார்கள்? ஆஹா! இரு கரையிலும் வளர்ந்திருந்த புன்னை மரங்களும் கடம்ப மரங்களும் ரத்தினப் பூக்களையும் வாரிச் சொரிந்த அருமையை எவ்விதம் வர்ணிப்பது? தேவர்கள் பொழியும் பூமாரியும் இதற்கு இணையாகுமா?
</td><td>She was the bride meeting her beloved. Chozla women, her bridesmaids, dressed her in such wondrous ways. They clothed her in the beautiful greens of rice-fields. They decorated her with colorful flowers; and showered her with fragrant woods. How can we describe the enchanting kadamba and punnai trees on both her banks: they covered her with pearls and rubies of flowers.
</td></tr>

<tr><td>
பொன்னி நதியே! உன்னைப் பார்த்துக் களிப்படையாத கன்னிப் பெண் யார்தான் இருக்க முடியும்! உன் மணக்கோல ஆடை அலங்காரங்களைக் கண்டு உள்ளம் பொங்காத மங்கை யார் இருக்க முடியும்?
</td><td>Who would not be overjoyed to cast their eyes upon you, dear Ponni? Which maid will not be beguiled by this, your bridal attire?
</td></tr>

<tr><td>
கலியாணப் பெண்ணைச் சுற்றி ஊரிலுள்ள கன்னிப் பெண்கள் எல்லோரும் சூழ்ந்து கொள்வதுபோல் உன்னை நாடிப் பெண்கள் வந்து கூடுவதும் இயற்கையே அல்லவா!
</td><td>It is but natural that attractive young girls should gather around you just as bridesmaids surround a ravishing bride.
</td></tr>

<tr><td>
பொன்னி தன் மணாளனைத் தழுவிக் கொள்ள ஆசையுடன் நீட்டும் பொற்கரங்களில் ஒன்றுக்குத்தான் அரிசிலாறு என்று பெயர்! காவேரிக்குத் தென் புறத்தில் மிக நெருக்கத்தில் அரிசிலாறு என்னும் அழகிய நதி அமைந்திருக்கிறது. அப்படி ஒரு நதி இருப்பது சற்றுத் தூரத்தில் இருந்து வருகிறவர்களுக்குச் சொல்லித் தான் தெரிய வேண்டும். இருபுறமும் அடர்த்தியாக வளர்ந்திருக்கும் இனிய பசுமரங்கள் அப்படி அந்நதியை மறைத்து விடுகின்றன. பிறந்தது முதலாவது அந்தப்புரத்தை விட்டு வௌியேறி அறியாத அரசகுலக் கன்னியென்றே அரிசிலாற்றைச் சொல்லலாம். அந்தக் கன்னி நதியின் அழகுக்கு இந்த உலகில் உவமையே கிடையாது.
</td><td>One of the arms stretched out by Ponni or Cauvery, to reach out for her Lord the Ocean King, is known by the name River Arisil. The beautiful Arisil flows to the south of and very close to River Cauvery. One could not easily view this petite river from a little distance. The groves of trees, growing thickly on both its banks hide the river. One could consider the Arisil as a princess who never stepped out of the enclosed courtyards of a royal palace. There is no comparison to this beautiful virgin river.
</td></tr>

<tr><td>
நல்லது; அந்தப்புரம் என்னும் எண்ணத்தை மறந்துவிட்டு நேயர்கள் நம்முடன் அரிசிலாற்றை நெருங்கி வருவார்களாக. சோலையாக நெருங்கி வளர்ந்திருந்த மரங்களுக்கிடையே புகுந்து வருவார்களாக! அடடா இது என்ன அருமையான காட்சி? அழகுக்கு அழகு செய்வது போலும் அமுதத்துக்கு இனிப்பு ஊட்டுவது போலும் அல்லவா இருக்கிறது?
</td><td>Let our readers forget that it is the inner courtyard of a palace and come with us to the banks of the Arisil river. Let them enter these woody groves on its banks. Oh! What an enchanting sight meets our eyes! It seems to add radiance to beauty; to add sweetness to nectar.
</td></tr>

<tr><td>
சித்திர விசித்திரமாகச் செய்த அன்ன வடிவமான வண்ணப் படகில் வீற்றிருக்கும் இந்த வனிதாமணிகள் யார்? அவர்களில் நடு நாயகமாக, நட்சத்திரங்களுக்கிடையில் பூரண சந்திரனைப் போல் ஏழுலகங்களையும் ஆளப் பிறந்த ராணியைப் போல், காந்தியுடன் விளங்கும் இந்த நாரீமணி யார்? அவளுக்கு அருகில் கையில் வீணையுடன் வீற்றிருக்கும் சாந்தசுந்தரி யார்? இனிய குரல்களில் இசை பாடி நதி வெள்ளத்துடன் கீத வெள்ளமும் கலந்து பெருகச் செய்து கொண்டு வரும் இந்தக் கந்தர்வப் பெண்கள் யார்?
</td><td>Who are these divine women, seated on the beautifully carved barge, constructed like a floating swan? Who is the radiant jewel among women, seated in their midst, like the full moon among twinkling stars, like a queen born to rule all seven worlds? Who is the gentle damsel seated next to her, playing the veena (lute like instrument)? Who are these heavenly beauties coming down the stream, mixing the pleasant melody of their music with the gurgling noises of the river?
</td></tr>

<tr><td>
அவர்களில் ஒருத்தி மீனலோசனி; இன்னொருத்தி நீலலோசனி; ஒருத்தி தாமரை முகத்தாள்; இன்னொருத்தி கமல இதழ் நயனத்தாள்; ஆஹா வீணையை மீட்டுகிறாளே, அவளுடைய காந்தளை ஒத்த விரல்கள் வீணைத் தந்திகளில் அங்குமிங்கும் சஞ்சரிக்கும் அழகைப் பார்த்துக் கொண்டேயிருக்கலாம்.
</td><td>One of them had large eyes shaped like darting fish; the other was blue eyed; yet another had a face like the blossoming lotus; another girl had wide dark eyes shaped like the petal of a blue lily. Ah! The girl playing the musical instrument, one could watch forever, her soft fingers dancing over the taunt strings of the veena.
</td></tr>

<tr><td>
அவர்கள் இசைக்கும் கீதத்தின் இனிமையைத்தான் என்ன என்று சொல்லுவது? அதைக் கேட்பதற்காக நதியின் வெள்ளம் கூட அல்லவா தன் ஓசையை நிறுத்தியிருக்கிறது? நதிக்கரை மரங்களில் வாழும் கிளிகளும் குயில்களும் கூட வாய்திறவா மோனத்தில் ஆழ்ந்திருக்கின்றனவே! மனிதர்களாய்ப் பிறந்தவர்கள், கேட்கும் செவி படைத்த பாக்கியசாலிகள் அந்த அமுத கானத்தை கேட்டுப் பரவசம் அடைவதில் வியப்பு என்ன? படகில் வரும் அப்பெண்கள் என்ன பாடுகிறார்கள் கேட்கலாம்:-
</td><td>What can we say about the sweetness of the song they sang? Even the water in the river seemed to be still as it listened to their melodious music. Even the cuckoos and parrots on the trees listened quietly. We humans, blessed with the fortune of being able to listen, why should we not be enchanted by their song? Let us listen to them:
</td></tr>

<tr><td>
<pre>
	மருங்கு வண்டு சிறந்து ஆர்ப்ப,
	    மணிப்பூ ஆடை அதுபோர்த்துக்
	கருங்கயற்கண் விழித்து ஒல்கி
	    நடந்தாய் வாழி! காவேரி !
</pre>
</td><td><pre>
Walk slowly, walk shyly,
Praise to you, dear Cauvery;
Dress yourself in beautiful clothes:
Fragrant gardens full of humming bees;
</pre>
</td></tr>

<tr><td>
<pre>
	கருங்கயற்கண் விழித்து ஒல்கி
	    நடந்த எல்லாம் நின்கணவன்
	திருந்து செங்கோல் வளையாமை
	    அறிந்தேன் வாழி காவேரி !
</pre>
</td><td><pre>
Open wide, those large dark eyes:
Dancing fish of deep dark seas;
Dancing does not melt a lovers heart:
Like a good monarch's mace of justice;
</pre>
</td></tr>

<tr><td>
<pre>
	பூவர் சோலை மயிலாடப்
	    புரிந்து குயில்கள் இசைபாடக்
	காமர் மாலை அருகசைய
	    நடந்தாய் வாழி காவேரி !
</pre>
</td><td><pre>
When nightingales sing in deep woods;
And peacocks dance amidst flower groves;
Dance gently, dear Cauvery:
You disturb the garlands on Kama's shoulders.
</pre>
</td></tr>

<tr><td>
<pre>
		காமர் மாலை அருகசைய
	     நடந்த வெல்லாம், நின் கணவன்
	நாம வேலின் திறங்கண்டே
	     அறிந்தேன் வாழி! காவேரி!
</pre>
</td><td><pre>
The garlands at his waist are all asway;
What caused it? The very name of your dear Lord:
An expert spear like dart;
Walk slowly, walk shyly,
Praise to you, dear Cauvery.
</pre>
</td></tr>

<tr><td>
இந்த அமுதத் தமிழ்ப் பாடல்களை எங்கேயோ கேட்டிருக்கிறோமல்லவா? ஆம், சிலப்பதிகாரத்தில் உள்ள வரிப் பாடல்கள் இவை. எனினும், இந்தப் பெண்கள் பாடும்போது முன் எப்போதுமில்லாத வனப்பும் கவர்ச்சியும் பெற்று விளங்குகின்றன. இவர்கள் பொன்னி நதியின் அருமைத் தோழிகள் போலும்! அதனாலேதான் இவ்வளவு பரவசமாக உணர்ச்சி ததும்பப் பாடுகிறார்கள். அடடா! பாடலும் பண்ணும் பாவமும் எப்படிக் கலந்து இழைந்து குழைந்து இவர்களுடைய குரலிலிருந்து அமுத வெள்ளமாகப் பொழிகின்றன? பாட்டாவது, பண்ணாவது, கானமாவது, இசையாவது! அதெல்லாம் ஒன்றுமில்லை. இது ஏதோ மாயக் கலை! பாடுகிறவர்கள், கேட்பவர்கள் எல்லாரையும் பித்துப் பிடிக்கச் செய்யும் மந்திர வித்தை!
</td><td>
Where have we heard this delightful Tamil poem? Oh yes, is it not from The Silappadikaram (an ancient poetical work)? The poem seems even more enchanting and delightful when these maids sing it. Perhaps they are the maids of honor in River Arisil's court? Or is this the magic of some sorcerer? It entices every beholder.
</td></tr>

<tr><td>
படகு மிதந்து கொண்டே வந்து, மரங்கள் சிறிது இடைவௌி தந்த ஓடத்துறையில் ஒதுங்கி நிற்கிறது. இரண்டு பெண்கள் இறங்குகிறார்கள்; அவர்களில் ஒருத்தி ஏழுலகத்துக்கும் ராணி எனத் தகும் கம்பீரத் தோற்றமுடைய பெண்மணி. இன்னொருத்தி வீணைத் தந்திகளில் விரல்களை ஓட்டி இன்னிசை எழுப்பிய நங்கை. இருவரும் அழகிகள் என்றாலும் ஒருவருடைய அழகுக்கும் இன்னொருவருடைய அழகுக்கும் மிக்க வேற்றுமை இருந்தது. ஒருத்தி செந்தாமரை மலரின் கம்பீர சௌந்தரியம் உடையவள். இன்னொருத்தி குமுத மலரின் இனிய அழகை உடையவள். ஒருத்தி பூரண சந்திரன்; இன்னொருத்தி காலைப் பிறை. ஒருத்தி ஆடும் மயில்; இன்னொருத்தி பாடும் குயில். ஒருத்தி இந்திராணி; இன்னொருத்தி மன்மதனின் காதலி. ஒருத்தி வேகவாஹினியான கங்காநதி; இன்னொருத்தி குழைந்து நௌிந்து செல்லும் காவேரி.
</td><td>The barge floated down gently till it stopped near a landing amidst the woods. Two maidens are getting down. One is that dignified lady, comparable to a queen of the seven worlds; the other is her companion who was creating the enchanting harmony while playing the veena. Though both are beautiful, there was a difference between the two of them. One has the dignity of a lotus blossom in full bloom. The other has the pleasantness of the night-time water lily. One is the radiant full moon; the other is the young crescent of late evening. One is the dancing peacock; the other is a singing nightingale. One is a queen of the Gods; her friend is Rathi, the beloved of Cupid. She is the fast flowing turbulent Ganga. Her companion is the gentle Cauvery.
</td></tr>

<tr><td>
வாசகர்களை மேலும் சந்தேக ஆராய்ச்சி நிலையில் விட்டு வைக்காமல் இவர்கள் இருவரும் யார் என்று சொல்லி விடுகிறோம். கம்பீரத் தோற்றமுடைய கங்கைதான் சுந்தர சோழ மன்னரின் செல்வப் புதல்வி குந்தவை. சரித்திரத்தில் ராஜராஜன் என்று புகழ் பெற்ற அருள்மொழிவர்மனின் சகோதரி. அரசிளங் குமரி என்றும் இளைய பிராட்டி என்றும் மக்களால் போற்றப்பட்ட மாதரசி. சோழ ராஜ்யத்தின் மகோன்னதத்திற்கு அடிகோலிய தமிழ்ப் பெரும் செல்வி. ராஜராஜனுடைய புதல்வன் ராஜேந்திரனை எடுத்து வளர்த்து வீராதி வீரனாயும் மன்னாதி மன்னனாயும் ஆக்கிய தீரப் பெண்மணி.
</td><td>Without further ado, without leaving our readers in further suspense, let me introduce these two ladies. The lady with a certain dignity in her posture is Kundavai, the beloved daughter of Emperor Sundara Chozla. She is the elder sister to Arulmozli Varma who would later attain historic fame as Rajaraja I. She is the lady revered by the people as the young royal princess, the Younger Pirati. A distinguished daughter of the Tamils, she laid the foundations for the greatness of the Chozla Empire. She is the capable lady who will raise and mould the ambitions of Rajaraja's son Rajendra and make him the greatest of monarchs in South Indian history.
</td></tr>

<tr><td>
இன்னொருத்தி, குந்தவைப் பிராட்டியுடன் இருக்கும் பாக்கியத்தை நாடி வந்த கொடும்பாளூர்ச் சிற்றரசர் குலப் பெண். பிற்காலத்தில், சரித்திரத்திலேயே இணையில்லாத பாக்கியவதியாகப் போகிறவள். இன்று அடக்கமும் இனிமையும் சாந்தமும் உருவெடுத்து விளங்குகிறவள்.
</td><td>Her friend is Vanathi, a noblewoman from the clan of Kodumbalur chieftains. She came to enjoy the fortune of being a part of Kundavai's household. In the future she would attain greatness unparalleled in history. She is now a young girl, full of modesty and a pleasant gentleness.
</td></tr>

<tr><td>
இந்த இரு மங்கைமார்களும் படகிலிருந்து கரையில் இறங்கினார்கள். குந்தவை மற்ற தோழிப் பெண்களைப் பார்த்து, "நீங்கள் இங்கேயே இருங்கள். ஒரு நாழிகை நேரத்தில் திரும்பி வந்து விடுகிறோம்!" என்றாள்.
</td><td>After both had alighted from the barge, Kundavai turned to her other companions and said, "You can all wait here. We will be back in an hour."
</td></tr>

<tr><td>
அந்தத் தோழிப் பெண்கள் அனைவரும் தெய்வத் தமிழ்நாட்டில் பற்பல சிற்றரசர்களின் அரண்மனையில் பிறந்த அரசகுமாரிகள். குந்தவை தேவிக்குத் தோழியாக இருப்பதைப் பெறற்கரும் பேறாகக் கருதிப் பழையாறை அரண்மனைக்கு வந்தவர்கள்.இப்போது தங்களில் ஒருத்தியை மட்டும் அழைத்துக் கொண்டு குந்தவைப் பிராட்டி கரையில் இறங்கி 'போய்விட்டு விரைவில் வருகிறேன்' என்றதும் அவர்களுடைய கண்களில் ஏமாற்றமும் அசூயையும் தோன்றின.
</td><td>All those maids, who were her companions, were noblewomen from the households of the aristocrats and chieftains in the Chozla nation. They had come to the Pazlayarai Palace, considering it a fortune to be included as maids of honor to Kundavai. Now, when Kundavai went ashore with just one girl from among them, saying, "I'll come after a while," a certain envy and disappointment could be discerned in their eyes.
</td></tr>

<tr><td>
கரையில் குதிரை பூட்டிய ரதம் ஒன்று சித்தமாயிருந்தது. "வானதி! ரதத்தில் ஏறிக்கொள்!" என்றாள் குந்தவை தன் தோழியைப் பார்த்து. வானதி ஏறியதும் தானும் ஏறி கொண்டாள் ரதம் வேகமாய்ச் சென்றது.
</td><td>A horse drawn chariot awaited their pleasure on the shore. "Vanathi! Get into the chariot," said Kundavai. When both were seated, the chariot moved swiftly.
</td></tr>

<tr><td>
"அக்கா! நாம் எங்கே போகிறோம்? எனக்குச் சொல்லலாமா?" என்று வானதி கேட்டாள்.
</td><td>"Akka! Where are we going? Can you tell me?" asked Vanathi.
</td></tr>

<tr><td>
"சொல்லாமல் என்ன? குடந்தை சோதிடர் வீட்டுக்குப் போகிறோம்!" என்றாள் குந்தவை.
</td><td>"Why not? We are going to the house of the Kudanthai Astrologer," said Kundavai.
</td></tr>

<tr><td>
"சோதிடர் வீட்டுக்கு எதற்காகப் போகிறோம், அக்கா? என்னத்தைப் பற்றிக் கேட்பதற்காக?"
</td><td>"Why are we going to an astrologer's house, Akka? What do we have to ask him?"
</td></tr>

<tr><td>
"வேறு எதற்கு? உன்னைப் பற்றிக் கேட்பதற்காகத்தான். சில மாத காலமாக நீ இப்படிப் பிரமை பிடித்தவள் போலும், உடல் மெலிந்தும் வருகிறாயா? உனக்கு எப்போது பிரமை நீங்கி உடம்பு தேறும் என்று கேட்பதற்காகத்தான்!"
</td><td>"What else? To ask about you! For some months now you seem to be a girl possessed, lost in some dream world, losing weight. We are going to ask him if you will be cured of these fantasies and become healthy once again. We are going to ask him all these things!"
</td></tr>

<tr><td>
"அக்கா! தங்களுக்கு ரொம்பப் புண்ணியமுண்டு; எனக்கு உடம்புக்கு ஒன்றுமில்லை. என்னைப் பற்றிக் கேட்பதற்காகப் போக வேண்டாம் திரும்பி விடுவோம்!"
</td><td>"Akka! Let good fortune be showered upon you! There is nothing wrong with my health. We don't have to ask him anything about me. Let's go back."
</td></tr>

<tr><td>
"இல்லையடி, அம்மா, இல்லை! உன்னைப் பற்றிக் கேட்பதற்காக இல்லை; என்னைப் பற்றிக் கேட்பதற்காகத்தான் போகிறேன்."
</td><td>"No, my dear no! I am not going to ask him anything about you. I shall ask him about me!"
</td></tr>

<tr><td>
"தங்களைப் பற்றி என்ன கேட்டுத் தெரிந்து கொள்ளப் போகிறீர்கள்? ஜோசியரிடம் கேட்டு என்ன தெரிந்து கொள்ளப் போகிறீர்கள்."
</td><td>"What do you have to ask about yourself? What is there to ask an astrologer about yourself?"
</td></tr>

<tr><td>
"எனக்குக் கலியாணம் ஆகுமா? அல்லது கடைசி வரையில் கன்னிப் பெண்ணாகவே இருந்து காலம் கழிப்பேனா என்று கேட்கப் போகிறேன்."
</td><td>"I am going to ask him if I would ever be married; or am I going to spend all my life a virgin maid!"
</td></tr>

<tr><td>
"அக்கா!இதற்கு ஜோசியரிடம் போய்க் கேட்பானேன்! தங்களுடைய மனதையே அல்லவா கேட்க வேண்டும்? தாங்கள் தலையை அசைக்க வேண்டியதுதான்! இமய மலை முதலாவது குமரி முனை வரையில் உள்ள ஐம்பத்தாறு தேசத்து ராஜாக்களும் போட்டி போட்டுக் கொண்டு ஓடி வரமாட்டார்களா? ஏன், கடல் கடந்த தேசங்களிலேயிருந்தெல்லாம்கூட வருவார்களே! தங்களைக் கை பிடிக்கும் பேறு எந்த வீர ராஜகுமாரனுக்குக் கொடுத்து வைத்திருக்கிறதோ? அதைத் தாங்கள் அல்லவா தீர்மானிக்க வேண்டும்!"
</td><td>"Akka! Why ask the astrologer about it? You have to ask your own heart! Just nod you gracious head: princes from all the fifty-six kingdoms from Cape Comorin to the Himalayas would come running, vying with each other. Why, even princes from across the seas from Yavana and Kadaram will come. I wonder which of these princes will have the fortune of receiving your hand. You have to determine that!"
</td></tr>

<tr><td>
"வானதி நீ சொல்வதெல்லாம் உண்மை என்று வைத்துக் கொண்டாலும் அதற்கு ஒரு தடை இருக்கிறது. எந்தத் தேசத்து அரச குமாரனையாவது மணம் புரிந்து கொண்டால் நான் அவனுடைய நாட்டுக்குப் போக வேண்டி வருமல்லவா? எனக்கு இந்தப் பொன்னி நதி பாயும் சோழ நாட்டிலிருந்து வேறொரு நாட்டுக்குப் போகப் பிடிக்கவேயில்லையடி! வேறு நாட்டுக்குப் போவதில்லை என்று நான் சபதம் எடுத்துக் கொண்டிருக்கிறேன்..."
</td><td>"Vanathi, even if I accept all that you say as truth, there is one obstacle. If I marry any one of these princes from an alien nation, I will have to go with him to his kingdom. My dear, I have a great dislike to go away from this delightful Chozla Kingdom where the Ponni flows! I have taken an oath that I will not go to another kingdom from here.. ..."
</td></tr>

<tr><td>
"அது ஒரு தடையாகாது; தங்களை மணம் புரிந்து கொள்ளும் எந்த ராஜகுமாரனும் தங்கள் காலில் விழுந்து கிடக்கும் அடிமையாகவே இருப்பான். இங்கேயே இருக்க வேண்டும் என்றாலும் இருந்து விட்டுப் போகிறான்."
</td><td>"That is no obstacle! Any prince that marries you will stay at your feet as your slave. If you order him to stay here he will remain here."
</td></tr>

<tr><td>
"ஆகா! எலியைப் பிடித்து மடியில் வைத்துக் கட்டிக் கொள்வதுபோல் வேறு தேசத்து ராஜகுமாரனை நம் ஊரிலேயே கொண்டு வைத்துக் கொள்ளவா சொல்கிறாய்? அதனால் என்னென்ன தொல்லைகள் எல்லாம் விளையும் தெரியுமா?"
</td><td>"Oh dear Lord! That will be like picking up a rat and tieing it up in your waistband! How can we retain an alien prince in our lands? Do you know the consequences of such activity?"
</td></tr>

<tr><td>
"எப்படியும் பெண்ணாய்ப் பிறந்தவர்கள் ஒரு நாள் கலியாணம் செய்து கொண்டுதானே தீர வேண்டும்?"
</td><td>"Anyway, whatever you say, a person born as a woman will one day have to be married. Is that not so?"
</td></tr>

<tr><td>
"அப்படி ஒரு சாஸ்திரத்திலும் சொல்லியிருக்கவில்லையடி, வானதி! ஔவையாரைப் பார்! அவள் என்றும் கன்னி அழியாத கவீசுவரியாகப் பல காலம் ஜீவித்திருக்கவில்லையா?"
</td><td>"No law says that my dear. Vanathi, think of the Lady Avvaiyar. Did she not live for a long time as a queen among poets but a virgin maid?"
</td></tr>

<tr><td>
"ஔவையார் இளம் பிராயத்திலேயே கடவுளின் வரத்தினால் கிழவியாகப் போனவள் தாங்கள் அதைப்போல் ஆகவில்லையே?"
</td><td>"Because of a boon from the Gods Avvaiyar became an old maid in her young age. You are not like that."
</td></tr>

<tr><td>
"சரி அப்படிக் கலியாணம் செய்து கொள்வது என்று புறப்பட்டால் அநாதையான சோழ நாட்டு வீரன் ஒருவனையே நான் மணந்து கொள்வேன். அத்தகையவனுக்கு ராஜ்யம் இராது. என்னை அழைத்துக் கொண்டு வேறு ஒரு தேசத்துக்குப் போக வேண்டும் என்று சொல்ல மாட்டான். இங்கேயே சோழ நாட்டிலேயே இருந்து விடுவான்..."
</td><td>"Well if I do have to be married, I think I shall choose an orphan Chozla warrior for my consort. That fellow will not have any kingdom. He will not demand that I go to another nation. He will remain here itself, in this Chozla country."
</td></tr>

<tr><td>
"அக்கா! அப்படியானால் இந்தச் சோழ நாட்டை விட்டுப் போகமாட்டீர்களே?"
</td><td>"Akka, does it mean that you will never leave these Chozla Territories?"
</td></tr>

<tr><td>
"ஒரு நாளும் போக மாட்டேன் சொர்க்க லோகத்துக்கு என்னை அரசியாக்குவதாகச் சொன்னாலும் போகமாட்டேன்."
</td><td>"Never will I leave. Even if they offer to crown me as a queen of the heavens, I will not leave!"
</td></tr>

<tr><td>
"இன்றைக்குத்தான் என் மணம் நிம்மதி அடைந்தது."
</td><td>"Now I am quite happy."
</td></tr>

<tr><td>
"அது என்னடி?"
</td><td>"How is that?"
</td></tr>

<tr><td>
"நீங்கள் வேறு நாட்டுக்குப் போனால், நானும் உங்களோடு வந்தே தீர வேண்டும். உங்களை விட்டுப் பிரிந்திருக்க என்னால் முடியாது. அதே சமயத்தில் இந்தச் சோழ வளநாட்டைப் பிரிந்து போகவும் எனக்கு மனமில்லை."
</td><td>"If you move to another kingdom, I will have to follow you. I cannot be parted from you. At the same time I have no heart to leave this bountiful Chozla land!"
</td></tr>

<tr><td>
"கலியாணம் ஆனால் நீ பிரிந்து போய்த்தானே தீர வேண்டும்?"
</td><td>"If you are married, won't you have to leave?"
</td></tr>

<tr><td>
"நான் கலியாணமே செய்து கொள்ளப் போவதில்லை, அக்கா!"
</td><td>"I am not going to marry anyone, Akka."
</td></tr>

<tr><td>
"அடியே! எனக்கு செய்த உபதேசமெல்லாம் எங்கே போயிற்று?"
</td><td>"My dear girl! What happened to all the advise you were giving me just now?"
</td></tr>

<tr><td>
"தங்களை போலவா நான்?"
</td><td>"Am I like you?"
</td></tr>

<tr><td>
"அடி கள்ளி! எனக்கு எல்லாம் தெரியும். என் கண்ணில் மண்ணைத் தூவலாம் என்றா பார்க்கிறாய்? உனக்குச் சோழ நாட்டின் மீது அபிமானம் ஒன்றும் கிடையாது. நீ ஆசை வைத்திருக்கும் சோழ நாடு, வாளும் வேலும் தாங்கி ஈழநாட்டுக்கு யுத்தம் செய்ய அல்லவா போயிருக்கிறது? உன் அந்தரங்கம் எனக்குத் தெரியாது எனறா நினைத்தாய்?"
</td><td>"You deceiver! I know everything! Are you trying to throw dust in my eyes? You have no great love for this Chozla land. The Chozla nation you love is bearing sword and spear and has gone to Lanka to conduct a campaign! You think that I do not know your secrets?"
</td></tr>

<tr><td>
"அக்கா! அக்கா! நான் அவ்வளவு மடமதி உடையவளா? சூரியன் எங்கே? காலைப் பனித்துளி எங்கே? சூரியனுடைய நட்புக்குப் பனித்துளி ஆசைப்பட்டால் என்ன பயன்?"
</td><td>"Akka! Akka! Am I so foolish? Where is the sun? and where is the morning dewdrop? What is the use, if a dewdrop wishes for the friendship of the fiery sun?"
</td></tr>

<tr><td>
"பனித்துளி சிறியது தான்! சூரியன் பெரியது, பிரகாசமானது தான்! ஆனாலும் பனித்துளி அப்படிப்பட்ட சூரியனைச் சிறைப்படுத்தித் தனக்குள் வைத்திருக்கிறதோ, இல்லையோ?"
</td><td>"The dewdrop is small! And the sun is mighty and bright! Still, does not the dewdrop impound the bright sunshine in itself? Tell me?"
</td></tr>

<tr><td>
வானதி உற்சாகமும் ஆர்வமும் நிறைந்த குரலில், "அப்படியா சொல்கிறீர்கள்! பனித்துளிகூடச் சூரியனை அடையலாம் என்று சொல்கிறீர்களா?" என்றாள். பிறகு திடீரென்று மனச் சோர்வு வந்து விட்டது. "பனித்துளி ஆசைப்படுகிறது; சூரியனையும் சிறைப்பிடிக்கிறது. ஆனால் பலன் என்ன? சிறிது நேரத்துக்கெல்லாம் சரியான தண்டனை அடைகிறது.வெயிலில் உலர்ந்து, இருந்த இடம் தெரியாமல் மறைகிறது!"
</td><td>Vanathi now replied in a voice filled will cheer and eagerness: "Are you saying that? Can a mere dewdrop attain the sun?" Then suddenly she felt depressed. "The dewdrop wishes to do so; in fact it enslaves the sunray! But what use? Within a short time it is severely punished. It dries up in the bright sunlight and disappears without a trace!"
</td></tr>

<tr><td>
"அது தவறு, வானதி! பனித்துளியின் ஆசையைக் கண்டு சூரியன் தன்னுடன் பனித்துளியை ஐக்கியப்படுத்திக் கொள்கிறான். தன் ஆசைக்குகந்த பனித்துளிப் பெண் பிற புருஷர் கண்ணில் படக் கூடாது என்று அவன் எண்ணம். இரவு வந்ததும் மறுபடியும் வௌியே விட்டு விடுகிறான். மறைந்த பனித்துளி மறுபடியும் வந்து உதிக்கிறது அல்லவா?"
</td><td>"That is wrong, Vanathi. The sun recognizes the love of the dewdrop and merges her into himself. He thinks that his beloved maid, the dewdrop, should not be seen by other men. He lets her out again after darkness. Doesn't the hidden dewdrop appear again every morning?"
</td></tr>

<tr><td>
"அக்கா! இதெல்லாம் என்னைத் தேற்றுவதற்காகச் சொல்கிறீர்கள்."
</td><td>"Akka, you are telling me all these stories to cheer me up."
</td></tr>

<tr><td>
"அப்படியானால் உன் மனதில் ஒரு குறை இருக்கிறது என்று சொல்லு. இத்தனை நாள் 'இல்லவே இல்லை' என்று சாதித்தாயே? அதனால்தான் குடந்தை ஜோசியரிடம் போகிறேன்."
</td><td>"So! You do say that you need cheering up. There is some sadness in your heart. All these days you maintained that `Nothing is wrong'. That is why I am going to the Astrologer of Kudanthai."
</td></tr>

<tr><td>
"என் மனதில் குறையிருந்தால், அதைப் பற்றிக் கேட்கச் சோதிடரிடம் போய் என்ன பயன்?" என்று கூறி வானதி பெருமூச்செறிந்தாள்.
</td><td>"If there is a sadness in my heart, what is the use of asking an astrologer about it?" sighed Vanathi.
</td></tr>

<tr><td>
குடந்தை சோதிடரின் வீடு அந்த நகரின் ஒரு மூலையில் காளி கோயிலுக்கு அருகில் ஒரு தனித்த இடத்தில் இருந்தது. குடந்தை நகருக்குள் புகாமலேயே நகரைச் சுற்றிக் கொண்டு ரதம் அந்த வீடு சென்று அடைந்தது. ரதசாரதி ரதத்தைத் தங்கு தடையின்றி அங்கே ஓட்டிக் கொண்டு போய்ச் சேர்த்ததைப் பார்த்தால், அவன் அதற்கு முன் பலமுறை அங்கே ரதம் ஓட்டிக் கொண்டு சென்றிருக்க வேணும் என்று தோன்றியது.
</td><td>The house of the Kudanthai Astrologer was situated in the outskirts of that city, in an isolated spot, besides a Kali temple. The chariot did not enter the city, but went around and reached that house. From the way the charioteer drove his chariot without any hesitation or doubt, it appeared that he had driven there several times before.
</td></tr>

<tr><td>
வீட்டு வாசலில் சோதிடரும் அவருடைய சீடர் ஒருவரும் ஆயத்தமாகக் காத்திருந்தார்கள். சோதிடர் மிக்க பக்தி மரியாதையுடன் வந்தவர்களை வரவேற்று உபசரித்தார்.
</td><td>The Astrologer and one of his disciples waited readily outside the house. The Astrologer welcomed his visitors with great reverence and courtesy.
</td></tr>

<tr><td>
"பெருமாட்டி! கலைமகளும் திருமகளும் ஓருருவாய் வந்த தாயே! வரவேணும்! வரவேணும்! இந்த ஏழையின் குடிசை செய்த பாக்கியம், மறுமுறையும் தாங்கள் இக்குடிசையைத் தேடி வந்தீர்கள்!" என்றார்.
</td><td>"Great lady! A reincarnation of both Kalaimagal (Goddess of Learning) and Thirumagal (Goddess of Wealth)! Welcome. Welcome. It is the fortune of my humble abode that you have come in search of me once again!"
</td></tr>

<tr><td>
"சோதிடரே! இந்த வேளையில் தங்களைத் தேடிக் கொண்டு வேறு யாரும் இங்கு வரமாட்டார்கள் அல்லவா?" என்றாள் குந்தவை.
</td><td>"Mr. Astrologer! I hope that nobody else will come in search of you at this time?" asked Kundavai.
</td></tr>

<tr><td>
"வரமாட்டார்கள், தாயே! இப்போதெல்லாம் என்னைத் தேடி அதிகம் பேர் வருவதே இல்லை. உலகத்தில் கஷ்டங்கள் அதிகமாகும் போது தான் சோதிடர்களைத் தேடி மக்கள் அதிகமாக வருவார்கள். இப்போது தங்களுடைய திருத் தந்தை சுந்தரச் சோழரின் ஆட்சியில், குடிகளுக்குக் கஷ்டம் என்பதே கிடையாது. எல்லோரும் சுக சௌக்கியங்களுடன் சகல சம்பத்துக்களையும் பெற்றுச் சந்தோஷமாக வாழ்கிறார்கள். என்னைத் தேடி ஏன் வருகிறார்கள்?" என்றார் சோதிடர்.
</td><td>"No one will come Thaye! Not many people come in search of me these days. Only when troubles in the world increase will people seek the astrologer. Nowadays, under the rule of your esteemed father -- The Emperor Sundara Chozla -- the people have no troubles at all! They possess all the comforts and luxuries and live life with happiness. Who will come in search of me?"
</td></tr>

<tr><td>
"அப்படியானால் எனக்கு ஏதோ கஷ்டம் வந்திருப்பதனால் தான் உம்மைத் தேடி வந்திருக்கிறேன் என்று சொல்லுகிறீராக்கும்!"
</td><td>"Do you mean to say that I have some troubles and therefore, I have come to consult you?" asked Kundavai.
</td></tr>

<tr><td>
"இல்லை, பெருமாட்டி! இல்லவே இல்லை! நவநிதியும் கொழிக்கும் பழையாறை மன்னரின் திருக் குமாரிக்குக் கஷ்டம் வந்தது என்று எந்தக் குருடன்தான் சொல்லுவான்! உலகத்தில் மக்களுக்குக் கஷ்டமே இல்லாமற் போய்விட்டபடியால், இந்த ஏழைச் சோதிடனுக்கு மட்டும் கஷ்டம் வந்திருக்கிறது; இவனை மட்டும் கவனிப்பார் இல்லை. ஆகையால், இந்த ஏழையின் கஷ்டத்தைத் தீர்ப்பதற்காக அம்பிகையைப் போல் வந்திருக்கிறீர்கள். தாயே! குடிசைக்குள்ளே வந்தருள வேண்டும். இங்கேயே தங்களை நிறுத்தி வைத்திருப்பது நான் செய்யும் அபசாரம்!" என்று ஜோசியர் சமத்காரமாகப் பேசினார்.
</td><td>"No. Great lady, no. Which blind fool will say that the beloved daughter of Sundara Chozla who possesses immense wealth, has any troubles? Since the people have no troubles, this poor astrologer is cast into misfortune. Nobody takes care of him. Therefore you have come here like a Goddess with solicitude for my troubles. Please enter and grace my humble house. Look at me, talking while I detain you here on the doorstep!" said the resourceful Astrologer.
</td></tr>

<tr><td>
ரதசாரதியைப் பார்த்துக் குந்தவை, "ரதத்தைக் கோயிலுக்குச் சமீபம் கொண்டு போய் ஆலமரத்தின் நிழலில் நிறுத்தி வை!" என்றாள்.
</td><td>Kundavai turned to the charioteer and said, "Take the chariot to the shade of the banyan tree behind the temple and wait."
</td></tr>

<tr><td>
பிறகு சோதிடர் வழிகாட்டி முன் செல்ல, குந்தவையும் வானதியும் அவ்வீட்டுக்குள்ளே சென்றார்கள்.
</td><td>Kundavai and Vanathi entered the Astrologer's house as he led them inside.
</td></tr>

<tr><td>
சோதிடர் தம் சீடனைப் பார்த்து, "அப்பனே! வாசலில் ஜாக்கிரதையாக நின்று கொண்டிரு; தப்பித் தவறி யாராவது வந்தாலும் உள்ளே விடாதே!" என்று எச்சரித்தார்.
</td><td>The Astrologer turned to his disciple and said warningly, "Wait outside and guard the entrance carefully. Even if accidentally someone happens to come by, do not let them enter."
</td></tr>

<tr><td>
அரசகுமாரியை வரவேற்பதற்கு உகந்ததாகச் சோதிடரின் கூடம் அழகு செய்யப்பட்டிருந்தது. சுவரில் ஒரு மாடத்தில் அம்பிகையின் படம் அலங்கரிக்கப்பட்டு விளங்கியது. அமருவதற்கு இரண்டு பீடங்கள் சித்தமாயிருந்தன. குத்துவிளக்கு எரிந்தது, அங்குமிங்கும் கோலங்கள் பொலிந்தன. ராசிச் சக்கரங்கள் போட்ட பலகைகளும் ஓலைச்சுவடிகளும் சுற்றிலும் இரைந்து கிடந்தன.
</td><td>The parlor in the Astrologer's house was decorated to receive his royal visitors. In an alcove in the wall was a decorated figure of the Goddess Devi. Two seats were made ready for seating the visitors. A tall metal lamp was lit. The floor gleamed with intricate kolam decorations. Several tablets and palm leaf charts with the scribbles and symbols of the astrologer's trade were scattered about.
</td></tr>

<tr><td>
பெண்மணிகள் இருவரும் பீடங்களில் அமர்ந்த பிறகு, சோதிடரும் உட்கார்ந்தார்.
</td><td>After both ladies were seated, the Astrologer sat down.
</td></tr>

<tr><td>
"அம்மணி! வந்த காரியம் இன்னதென்பதைத் தயவு செய்து சொல்லி அருள வேணும்!" என்றார்.
</td><td>"Madam, please tell me why you have come?"
</td></tr>

<tr><td>
"ஜோசியரே! அதையும் தங்கள் ஜோதிடத்திலேயே பார்த்துத் தெரிந்து கொள்ளக் கூடாதா?" என்றாள் குந்தவை.
</td><td>"Sir! Can you not find out even that by your astrology?" asked Kundavai.
</td></tr>

<tr><td>
"ஆகட்டும் தாயே!" என்று கூறிச் ஜோதிடர் கண்ணை மூடிக் கொண்டு சிறிது நேரம் ஏதோ மந்திரம் ஜபித்துக் கொண்டிருந்தார்.
</td><td>"So be it, Thaye!" said the Astrologer and closed his eyes. He muttered some incantations.
</td></tr>

<tr><td>
பிறகு கண்ணைத் திறந்து பார்த்து, "கோமாட்டி, இந்தக் கன்னிப் பெண்ணின் ஜாதகம் பற்றிக் கேட்பதற்காகவே இன்று முக்கியமாக வந்திருக்கிறீர்கள். அவ்விதம் தேவி பராசக்தியின் அருள் சொல்கிறது உண்மைதானா?" என்றார்.
</td><td>After a while looked at them saying "Lady, you have come here today, mainly to ask about the horoscope of this young girl. That is what the grace of the Goddess reveals to me."
</td></tr>

<tr><td>
"ஆஹா! பிரமாதம்! உங்களுடைய சக்தியை என்னவென்று சொல்வது? ஆம் ஜோசியரே! இந்தப் பெண்ணைப் பற்றிக் கேட்கத் தான் வந்தேன். ஒரு வருஷத்துக்கு முன்பு இவள் பழையாறை அரண்மனைக்கு வந்தாள். வந்து எட்டு மாத காலம் மிகக் குதூகலமாய் இருந்து வந்தாள். என் தோழியருக்குள்ளே இவள்தான் சிரிப்பும் விளையாட்டும் கலகலப்புமாக இருந்து வந்தாள். நாலுமாதமாக இவளுக்கு என்னவோ நேர்ந்திருக்கிறது. அடிக்கடி சோர்ந்து போகிறாள்.பிரமை பிடித்தாற்போல் இருக்கிறாள்; சிரிப்பையே மறந்து விட்டாள். உடம்புக்கு ஒன்றுமில்லை என்கிறாள். இவள் பெற்றோர்கள் நாளைக்கு வந்து கேட்டால், என்ன மறுமொழி சொல்வதென்றே தெரியவில்லை..."
</td><td>"Aha! Remarkable! How can we praise your powers? Yes sir! I have come to ask about this girl. She came to the Pazlayarai Palace about a year ago. For the first eight months she was very cheerful and happy. Amongst my companions she was the most joyous, most filled with playful laughter. For the last four months, something has happened to her. Often, she seems depressed. She seems to live in some abstract world. She has forgotten her laughter. She says that nothing is wrong with her health. If her parents come and ask me tomorrow, what reply can I give?"
</td></tr>

<tr><td>
"தாயே! கொடும்பாளூர் கோமகளின் செல்வப் புதல்வி தானே இவர்? இவருடைய பெயர் வானதி தானே?" என்றார் ஜோதிடர்.
</td><td>"Thaye! Is she not the beloved daughter of the Lord of Kodumbalur? Is her name Vanathi Devi?" asked the Atrologer.
</td></tr>

<tr><td>
"ஆமாம்; உமக்கு எல்லாம் தெரிந்திருக்கிறதே!"
</td><td>"Yes; you seem to know everything."
</td></tr>

<tr><td>
"இந்த அரசிளங்குமரியின் ஜாதகம் கூட என்னிடம் இருக்கிறது. சேர்த்து வைத்திருக்கிறேன்! சற்றுப் பொறுக்க வேணும்!" என்று சொல்லிவிட்டு, ஜோதிடர் பக்கத்திலிருந்த ஒரு பழைய பெட்டியைத் திறந்து சிறிது நேரம் புரட்டினார். பிறகு, அதிலிருந்து ஒரு ஜாதகக் குறிப்பை எடுத்துக் கவனமாய்ப் பார்த்தார்.

</td><td>"I even have the horoscope of this young Lady. I have it in my collection. Please wait a little."  The Astrologer opened an old casket by his side and searched awhile. He then picked up a palm leaf notation of a horoscope and peered at it.

</td></tr>
</table></body></html>
