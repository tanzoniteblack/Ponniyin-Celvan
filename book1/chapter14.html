<html>
<head> <link href="../stylesheet.css" rel="stylesheet" type="text/css" />
</head>
<body><table><tr><td>
பதினான்காம் அத்தியாயம்
</td><td>Chapter 14
</td></tr>

<tr><td>
ஆற்றங்கரை முதலை
</td><td>A Crocodile On The River Bank
</td></tr>

<tr><td>
குடந்தை நகரிலிருந்து தஞ்சாவூர் செல்வோர் அந்தக் காலத்தில் அரிசலாற்றங்கரையோடாவது காவேரிக் கரையின் மேலாவது சென்று, திருவையாற்றை அடைவார்கள். அங்கிருந்து தெற்கே திரும்பித் தஞ்சாவூர் போவார்கள். வழியிலுள்ள குடமுருட்டி, வெட்டாறு, வெண்ணாறு, வடவாறு நதிகளைத் தாண்ட அங்கே தான் வசதியான துறைகள் இருந்தன.
</td><td>In those days, those who wished to reach Tanjore from Kudanthai, travelled along the banks of the rivers Arisil or Cauvery and reached the town of Thiru-vai-aru. From there, they would turn south to go towards Tanjore. Convenient ferrys or fords to cross the rivers Kudamuruti, Vettar, Vennar and Vadavar were available only along that route.
</td></tr>

<tr><td>
குடந்தையிலிருந்து புறப்பட்ட வல்லவரையன், முதலில் அரிசிலாற்றங்கரையை நோக்கிச் சென்றான். வழியில் அவன் பார்த்த காட்சிகள் எல்லாம் சோழ நாட்டைக் குறித்து அவன் கேள்விப்பட்டிருந்ததைக் காட்டிலும் அதிகமாகவே அவனைப் பிரமிக்கச் செய்தன. எந்த இனிய காட்சியையும் முதல் முறை பார்க்கும்போது அதன் இனிமை மிகுந்து தோன்றுமல்லவா?
</td><td>Vandiya Devan who started from Kudanthai, first went towards the banks of River Arisil. The sights that he saw along the way astonished him, being more exquisite than what he had heard about the Chozla countryside. Any beautiful sight appears more striking when it is viewed for the first time!
</td></tr>

<tr><td>
பசும்பயிர் வயல்களும், இஞ்சி மஞ்சள் கொல்லைகளும், கரும்பு வாழைத் தோட்டங்களும், தென்னை, கமுகுத் தோப்புகளும், வாவிகளும், ஓடைகளும், குளங்களும், வாய்க்கால்களும் மாறி மாறி வந்து கொண்டேயிருந்தன. ஓடைகளில் அல்லியும் குவளையும் காடாகப் பூத்துக் கிடந்தன. குளங்களில் செந்தாமரையும் வெண்தாமரையும் நீலோத்பவமும் செங்கழுநீரும் கண்கொள்ளாக் காட்சிய ித்தன. வெண்ணிறக் கொக்குகள் மந்தை மந்தையாகப் பறந்தன. செங்கால் நாரைகள் ஒற்றைக்காலில் நின்று தவம் செய்தன. மடைகளின் வழியாகத் தண்ணீர் குபுகுபு என்று பாய்ந்தது. நல்ல உரமும் தழை எருவும் போட்டுப் போட்டுக் கன்னங்கரேலென்றிருந்த கழனிகளின் சேற்றை உழவர்கள் மேலும் ஆழமாக உழுது பண்படுத்தினார்கள். பண்பட்ட வயல்களில் பெண்கள் நடவு நட்டார்கள். நடவு செய்து கொண்டே, இனிய கிராமிய பாடல்களைப் பாடினார்கள்.
</td><td>Emerald green rice fields, gardens of ginger and turmeric, plantations of sugarcane and banana, groves of tender coconut palms; streams, rivulets and brooks; tanks, pools and canals; all these made a mosaic of the landscape. Water-lilies bloomed in profusion in the creeks; Lotus and blue-lily were in riotous display on still-water ponds and pools. The large red-, white-, and blue-lotus flowers dazzled his eyes. He had never seen such flowers before! White storks and herons flew in large groups like soft clouds. Red-legged cranes stood on one leg and performed penance. Crystal clear water rushed frothing along conduits. Farmers ploughed their rice paddies -- muddy fields, darkened with good fertilizer and rotting leaves -- even deeper. Women transplanted seedlings in the well tilled fields. As they were bent on their task they sang pleasant folk-songs.
</td></tr>

<tr><td>
கரும்புத் தோட்டங்களின் பக்கத்தில் கரும்பு ஆலைகள் அமைத்திருந்தார்கள்.சென்ற ஆண்டில் பயிரிட்ட முற்றிய கருப்பங்கழிகளை வெட்டி அந்தக் கரும்பு ஆலைகளில் கொடுத்துச் சாறு பிழிந்தார்கள். கரும்புச் சாற்றின் மணமும், வெல்லம் காய்ச்சும் மணமும் சேர்ந்து கலந்து வந்து மூக்கைத் தொளைத்தன.
</td><td>Sugar mills were established next to the cane plantations. They fed the mature, dark cane of the previous year's harvest into those mills and extracted sweet-juice. The aroma of the fresh juice and boiling molasses being made into sugar-candy and jaggery filled the air and tingled the nose.
</td></tr>

<tr><td>
தென்னந்தோப்புகளின் மத்தியில் கீற்று ஓலைகள் வேயப்பட்ட குடிசைகளும் ஓட்டு வீடுகளும் இருந்தன. கிராமங்களில் வீட்டு வாசலைச் சுத்தமாக மெழுகிப் பெருக்கித் தரையைக் கண்ணாடி போல் வைத்திருந்தார்கள். சில வீடுகளின் வாசல்களில் நெல் உலரப் போட்டிருந்தார்கள். அந்த நெல்லைக் கோழிகள் வந்து கொத்தித் தின்றுவிட்டு, "கொக்கரக்கோ!" என்று கத்திக் கொண்டு திரும்பிப் போயின. நெல்லைக் காவல் காத்துக் கொண்டிருந்த பெண் குழந்தைகள் அக்கோழிகளை விரட்டி அடிக்கவில்லை. "கோழி அப்படி எவ்வளவு நெல்லைத் தின்றுவிடப் போகிறது?" என்று அலட்சியத்துடன் அக்குழந்தைகள் சோழியும் பல்லாங்குழியும் ஆடிக் கொண்டிருந்தார்கள்.
</td><td>Small cottages with roofs thatched with coconut palm-leaves and houses with tiled roofs were found amidst the palm groves. In the villages, they had cleaned the streets and front porches to a mirror brightness and decorated them with beautiful drawings of rice-powder. On some front porches they had spread the new paddy to dry in the hot sun. Hens and roosters came and pecked at the grain and ran hither and thither with cries of "Koko ro ko, koko ro koro!" The little girls set to guard the grain did not seem to bother: `How much grain can the tiny hens eat?' - they thought in disdain as they continued with their board games with cowrie shells.
</td></tr>

<tr><td>
குடிசைகளின் கூரைகளின் வழியாக அடுப்புப் புகை மேலே வந்து கொண்டிருந்தது. அடுப்புப் புகையுடன் நெல்லைப் புழுக்கும் மணமும், கம்பு வறுக்கும் மணமும், இறைச்சி வதக்கும் நாற்றமும் கலந்து வந்தன. அக்காலத்தில் போர் வீரர்கள் பெரும்பாலும் மாமிசபட்சணிகளாகவே இருந்தார்கள். ல்லவரையனும் அப்படித்தான்; எனவே அந்த மணங்கள் அவனுடைய நாவில் ஜலம் ஊறச் செய்தன.
</td><td>The smells and smoke of cooking rose from chimneys on rooftops. The fragrance of paddy being cured, millet-grain being parched, and meat being roasted mingled with each other. Such smells made Vallavarayan's mouth water.
</td></tr>

<tr><td>
ஆங்காங்கே சாலை ஓரத்தில் கொல்லர் உலைக்களங்கள் இருந்தன. உலைகளில் நெருப்புத் தணல் தகதகவென்று ஜொலித்தது. இரும்பைப் பட்டறையில் வைத்து அடிக்கும் சத்தம் 'டணார், டணார்' என்று கேட்டது. அந்த உலைக் களங்களில் குடியானவர்களுக்கு வேண்டிய ஏர்க்கொழு, மண்வெட்டி, கடப்பாரை முதலியவற்றுடன், கத்திகள், கேடயங்கள், வேல்கள், ஈட்டிகள் முதலியன குப்பல் குப்பலாகக் கிடந்தன. அவற்றை வாங்கிக் கொண்டு போகக் குடியானவர்களும் போர் வீரர்களும் போட்டி போட்டுக் கொண்டு காத்திருந்தார்கள்.
</td><td>Blacksmiths had their shops along the roadside. The fires in such smithies burned bright with glowing embers. The sound of hammers striking iron could be heard loudly. The smithies were filled with implements essential to farming, such as plough-share points, wheel-pins, shovels, hoes and rakes as well as sharpened spears, lances, swords and shields; farmers and soldiers vied with each other to buy these instruments of their trade.
</td></tr>

<tr><td>
சிறிய கிராமங்களிலும் சின்னஞ்சிறு கோவில்கள் காட்சி அளித்தன. கோவிலுக்குள்ளே சேமக்கலம் அடிக்கும் சத்தமும், நகரா முழங்கும் சத்தமும், மந்திரகோஷமும், தேவாரப் பண்பாடலும் எழுந்தன. மாரியம்மன் முதலிய கிராம தேவதைகளை மஞ்சத்தில் எழுந்தருளப் பண்ணிக் கொண்டு பூசாரிகள் கரகம் எடுத்து ஆடிக் கொண்டும் உடுக்கு அடித்துக் கொண்டும் வந்து நெல் காணிக்கை தண்டினார்கள். கழுத்தில் மணி கட்டிய மாடுகளைச் சிறுவர்கள் மேய்ப்பதற்கு ஓட்டிப் போனார்கள். அவர்களில் சிலர் புல்லாங்குழல் வாசித்தார்கள்!
</td><td>Small temples could be spied in the midst of tiny villages. The sound of drums being beaten and pipes being played inside the temples mingled with the pleasant music of religious chanting and singing of devotional poems like Thevaram. Priests carried the guardian deities of the village, like Mariamman, on little cots and pots balanced on their heads; they danced the Karagam in tune to the beat of little udukku drums held in their hands as they sought alms of grain and produce.
</td></tr>

<tr><td>
குடியானவர்கள் வயலில் வேலை செய்த அலுப்புத் தீர மரத்தடியில் உட்கார்ந்து இளைப்பாறினார்கள். அப்போது செம்மறியாடுகளைச் சண்டைக்கு ஏவிவிட்டு அவர்கள் வேடிக்கை பார்த்தார்கள்.
</td><td>Men, tired of their work behind the ploughs, rested beneath shady, wide spreading mango trees. They entertained themselves by setting sharp horned goats to fight each other.
</td></tr>

<tr><td>
வீட்டுக் கூரைகளின் மேல் பெண் மயில்கள் உட்கார்ந்து கூவ, அதைக் கேட்டு ஆண் மயில்கள் தோகையைத் தூக்க முடியாமல் தூக்கிக் கொண்டு ஜிவ்வென்று பறந்துபோய் அப்பெண் மயில்களுக்கு பக்கத்தில் அமர்ந்தன. புறாக்கள் அழகிய கழுத்தை அசைத்துக் கொண்டு அங்குமிங்கும் சுற்றின. பாவம்! கூண்டுகளில் அடைபட்ட கிளிகளும் மைனாக்களும் சோக கீதங்கள் இசைத்தன .
</td><td>Pea-hens roosting on housetops called out to their mates in a shrill voice; the pea-cocks lifted their long, beautiful tails with difficulty and flew up to them majestically. Turtle-doves shook their heads and danced with cooing sounds. The parrots and cuckoos -- poor creatures shut up in cages -- sang sweetly.
</td></tr>

<tr><td>
இப்படிப்பட்ட காட்சிகளையெல்லாம் பார்த்துக் களித்துக் கொண்டு வந்தியத்தேவன் குதிரையை மெல்ல செலுத்திக் கொண்டு சென்றான்.
</td><td>Vandiya Devan rode upon his horse rather slowly, enjoying such scenes.
</td></tr>

<tr><td>
அவனுடைய கண்களுக்கு நிறைய வேலை இருந்தது. மனமும் இந்தப் பல்வேறு காட்சிகளைப் பார்த்து மகிழ்ந்து கொண்டிருந்தது. ஆயினும் அவன் உள்மனத்திலே இலேசாகப் பனியினால் மூடுண்டது போல், ஒரு பெண்ணின் முகம் தெரிந்து கொண்டேயிருந்தது.
</td><td>His eyes had plenty to occupy them. His heart also enjoyed all the sights. But his inner mind dwelt upon the picture of a girl, covered in mist.
</td></tr>

<tr><td>
ஆகா! அந்தப் பெண் அவளுடைய செவ்விதழ்களைத் திறந்து தன்னுடன் சில வார்த்தை பேசியிருக்கக் கூடாதா? பேசியிருந்தால் அவளுக்கு என்ன நஷ்டமாகியிருக்கும்? அந்தப் பெண் யாராயிருக்கும்? யாராயிருந்தாலும் கொஞ்சம் மரியாதை என்பது வேண்டாமா? என்னைப் பார்த்தால் அவ்வளவு அலட்சியம் செய்வதற்குரியவனாகவா தோன்றுகிறது? அந்தப் பெண் யார் என்பதைச் சொல்லாமலே அந்தச் சோதிடக் கிழவன் ஏமாற்றிவிட்டார் அல்லவா! அவர் கெட்டிக்காரர்; அசாத்தியக் கெட்டிக்காரர். பிறருடைய மனத்தை எப்படி ஆழம் பார்த்துக் கொள்கிறார்? எவ்வளவு உலக அனுபவத்துடன் வார்த்தை சொல்லுகிறார்? முக்கியமான விஷயம் ஒன்றும் அவர் சொல்லவில்லைதான்! இராஜாங்க சம்பந்தமான பேச்சுக்களில் அவர் மிகவும் ஜாக்கிரதையாக எதுவும் சொல்லாமல் தப்பித்துக் கொண்டார். அல்லது எல்லோருக்கும் தெரிந்ததையே விகசித சாதுரியத்துடனே சொல்லிச் சமாளித்துக் கொண்டார். ஆனாலும் தன்னுடைய அதிர்ஷ்ட கிரகங்கள் உச்சத்துக்கு வந்திருப்பதாக நல்ல வார்த்தை சொன்னார் அல்லவா? குடந்தை ஜோதிடர் நன்றாயிருக்கட்டும்...
</td><td>Aha! Why didn't that girl open her reddened lips and utter a few words? What would she have lost by uttering a few sentences? Who could she be? Whoever she is, shouldn't she have some manners? Do I seem like a fellow to be ignored? -- That wily old astrologer never did reveal who that girl was! He is clever; very clever. How he measures the depth of one's heart! Such experienced words he utters! Of course he did not predict anything sensible or specific. About political affairs ... he escaped without disclosing anything! He merely repeated things known to everybody in a fascinating manner. But he did make the good prediction about my lucky-stars being on the rise ... Let the astrologer of Kudanthai prosper in his trade.
</td></tr>

<tr><td>
இவ்வாறெல்லாம் சிந்தித்துக் கொண்டு வந்தியத்தேவன் சென்றான். அவ்வப்போது எதிர்ப்பட்ட காட்சிகள் இடையிடையே அவனைச் சிந்தனை உலகத்திலிருந்து இவ்வுலகத்துக்கு இழுத்தன. கடைசியில் அரிசிலாற்றங் கரையை அடைந்தான். சிறிது தூரம் ஆற்றங் கரையோடு சென்றதும், பெண்களின் கைவளை குல ங்கும் சத்தமும், கலகலவென்று சிரிக்கும் ஒலியும் கேட்டன. அவர்கள் இருக்குமிடம் தெரியாமல் அரிசிலாற்றங் கரையில் அடர்ந்து வளர்ந்திருந்த மரங்கள் மறைத்துக் கொண்டிருந்தன. எங்கிருந்து அப்பெண்களின் குரல் ஒலி வருகிறது என்று கண்டுபிடிக்க வந்தியத்தேவன் ஆற்றங்கரை ஓரத்தை உற்றுப் பார்த்துக் கொண்டே சென்றான்.
</td><td>Vandiya Devan rode onwards with such thoughts occupying his mind. The sights presented to him, dragged him off and on from this dream world to reality. Finally he reached the banks of the River Arisil. After going a few yards he heard the sound of women laughing and the jingle jangle of their bracelets. The women were completely hidden by the thick groves of trees growing on the bank. He peered into the trees, trying to locate the women who made the noise.
</td></tr>

<tr><td>
திடீரென்று, "ஐயோ! ஐயோ! முதலை! முதலை! பயமாயிருக்கிறதே!" என்ற அபயக் குரலையும் கேட்டான். குரல் வந்த திசையை நோக்கிக் குதிரையைத் தட்டி விட்டான். அந்தப் பெண்கள் இருந்த இடம் இரு மரங்களின் இடைவௌி வழியாக அவனுக்குத் தெரிந்தது. அவர்களில் பலருடைய முகங்களில் பீதி குடிகொண்டிருந்தது. அதிசயம்! அதிசயம்! அவர்களிலே இருவர் ஜோதிடர் வீட்டிற்குள்ளே வந்தியத்தேவன் பிரவேசித்ததும் புறப்பட்டுச் சென்றவர்கள்தான். இதையெல்லாம் நொடி நேரத்தில் வந்தியத்தேவன் பார்த்துத் தெரிந்து கொண்டான்.
</td><td>Suddenly he could hear the fear filled screams "Oh dear", "Ai Oh", "Help", "Crocodile!" said the voices of several women. He whipped his horse in the direction of the shouts. He soon spied several maids in a clearing between the trees close to the water. Their faces were filled with fright. But, -- surprise of surprises -- two of them seemed to be the very same women he had seen in the astrologer's house! Vandiya Devan recognized all this within the fraction of a second.
</td></tr>

<tr><td>
அதை மட்டுமா பார்த்தான்? ஓர் அடர்ந்த நிழல் தரும் பெரிய மரத்தின் அடியில், வேரோடு வேராக, பாதி தரையிலும் பாதி தண்ணீரிலுமாக ஒரு பயங்கரமான முதலை வாயைப் பிளந்து கொண்டிருந்தது. சமீபத்திலேதான் கொள்ளிட நதியில் ஒரு கொடூரமான முதலை வாயைப் பிளந்து கொண்டு வந்ததை வந்தியத்தேவன் பார்த்திருந்தான். முதலை எவ்வளவு பயங்கரமான பிராணி என்பதையும் கேட்டிருந்தான். ஆகவே இந்த முதலையைப் பார்த்ததும் அவன் உள்ளம் கலங்கி, உடல் பதறிப் போனான். ஏனெனில், அந்த முதலை சற்றுமுன் கலகலவென்று சிரித்துக் கொண்டிருந்த பெண்களுக்கு வெகு சமீபத்தில் இருந்தது. வாயைப் பிளந்து கொண்டு, கோரமான பற்களைக் காட்டிக் கொண்டு, பயங்கர வடிவத்துடன் இருந்தது. முதலை இன்னும் ஒரு பாய்ச்சல் பாய வேண்டியதுதான். அந்தப் பெண்களின் கதி அதோகதியாகி விடும்! அந்தப் பெண்களோ, பின்னால் அடர்த்தியாயிருந்த மரங் களினால் தப்பி ஓடுவதற்கும் முடியாத நிலையில் இருந்தார்கள்.
</td><td>That was not all. A horrible crocodile opening its jaws wide, could be seen at the foot of a thick tree trunk, blending with the roots, half in the water and half on the bank. He had recently seen one such fearful crocodile in the floods of the Kollidam. He had heard how dangerous the beast was. Therefore, when he saw the reptile, his heart skipped a beat and his whole body froze with agitation for a minute. The crocodile was very near the girls who had been laughing merrily a few moments earlier. It was opening its horrible jaws wide and appeared monstrous. The crocodile had to only move just one step closer; one of the girls would be gone! She could not escape because of the thick tree!
</td></tr>

<tr><td>
வந்தியத்தேவனுடைய உள்ளம் எவ்வளவு குழம்பியிருந்தாலும் அவன் உறுதி அணுவளவும் குன்றவில்லை. தான் செய்ய வேண்டியது என்னவென்பதைப் பற்றியும் அவன் ஒரு கணத்துக்கு மேல் சிந்திக்கவில்லை. கையிலிருந்த வேலைக் குறி பார்த்து ஒரே வீச்சாக வீசி எறிந்தான். வேல் முதலையின் கெட்டியான முதுகில் பாய்ந்து சிறிது உள்ளேயும் சென்று செங்குத்தாக நின்றது. உடனே நமது வீரன் உடைவாளை உருவிக் கொண்டு முதலையை ஒரேயடியாக வேலை தீர்த்துவிடுவது என்ற உறுதியுடன் பாய்ந்து ஓடி வந்தான்.
</td><td>However confused his heart and mind, there was nothing wrong with his courage. He did not even think beyond one second about what he should do. He took careful aim and swiftly threw the spear in his hand. The spear pierced the crocodile's back, entered deep into its hide and stood upright. Our hero, immediately jumped off his horse and drawing his sword he rushed towards the reptile to finish it off in one stroke.
</td></tr>

<tr><td>
முன்போலவே, அந்தச் சமயத்தில் அப்பெண்கள் கலகலவென்று சிரிக்கும் சத்தம் கேட்டது. வந்தியத்தேவன் காதுக்கு அது நாராசமாயிருந்தது. இத்தகைய அபாயகரமான வேளையில் எதற்காக அவர்கள் சிரிக்கிறார்கள்?
</td><td>He heard the girls laughing once again, like before. The sound was repulsive to Vandiya Devan's ears. Why do these foolish women laugh like this at this dangerous moment? he thought.
</td></tr>

<tr><td>
பாய்ந்து ஓடி வந்தவன் ஒரு கணம் திகைத்து நின்றான். அப்பெண்களின் முகங்களைப் பார்த்தான். பயமோ பீதியோ அம்முகங்களில் அவன் காணவில்லை. அதற்கு மாறாகப் பரிகாசச் சிரிப்பின் அறிகுறிகளையே கண்டான்.
</td><td>Having rushed forward, he stopped in shock and surprise for a minute. He saw the faces of those women. He could see no fear or fright in them. He could just detect the signs of laughter and mischief.
</td></tr>

<tr><td>
சற்றுமுன், "ஐயோ ஐயோ!" என்று கத்தியவர்கள் அவர்கள்தான் என்றே நம்ப முடியவில்லை.
</td><td>He could not believe that they were the same girls who cried out for help a few minutes ago.
</td></tr>

<tr><td>
அவர்களில் ஒருத்தி... ஜோதிடர் வீட்டில் தான் பார்த்த பெண் - கம்பீரமான இனிய குரலில், "பெண்களே! சும்மா இருங்கள், எதற்காகச் சிரிக்கிறீர்கள்?" என்று அதட்டும் குரலில் கூறியது கனவில் கேட்பது போல அவன் காதில் விழுந்தது.
</td><td>One among them -- the maid he had seen in the astrologer's house -- spoke in a pleasant, elegant voice: "Girls, stop it! Why are you all laughing?" He heard her scolding as if in a dream.
</td></tr>

<tr><td>
முதலையண்டை பாய்ந்து சென்றவன் வாளை ஓங்கியவண்ணம் தயங்கி நின்றான். முதலையை உற்றுப் பார்த்தான்; அந்தப் பெண்களின் முகங்களையும் இன்னொரு தடவை உற்றுப் பார்த்தான். அவன் உள்ளத்தை வெட்கி மருகச் செய்த, உடலைக் குன்றச் செய்த, ஒரு சந்தேகம் உதித்தது.
</td><td>He moved closer to the crocodile and then hesitated as he raised his sword. He turned to look at the faces of those girls once again. A suspicion, which filled his heart with shame, humiliating his very existence -- rose in him.
</td></tr>

<tr><td>
இதற்குள்ளாக அந்தப் பெண்மணி மற்றவர்களைப் பிரிந்து முன்னால் வந்தாள். முதலைக்கு எதிர்ப்புறத ்தில் அதைக் காப்பாற்றுகிறவளைப் போல் நின்றாள்.
</td><td>By now, that girl -- the lady who had dwelt in his thoughts for some time now -- parted from her friends and came forward. She stood before him, in front of the crocodile, as if guarding it!
</td></tr>

<tr><td>
"ஐயா! தங்களுக்கு மிக்க வந்தனம் தாங்கள் வீணில் சிரமப்பட வேண்டாம்!" என்றாள்.

</td><td>"Sir! I am very thankful to you. Please do not trouble yourself unnecessarily," she said.

</td></tr>
</table></body></html>